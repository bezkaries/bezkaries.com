---
kind: article
title: "Митове и истини за пастата за зъби: Флуор и Ксилитол"
created_at: 2016-03-02
published: true
comments: true
tags:
--- 

За всички е очевидно, че трябва да полагаме грижи за да имаме добро здраве. Проблемът е, че отвсякъде ни заливат с информация, и не знаем на кого да се доверим?<br />

Напоследък получавам много имейли, в които ме питат за мнението ми за една или друга съставка на пастите за зъби. Това за мен означаваше да посветя време на едно от любимите си занимания: изследване, проучване и експериментиране с различните съставки. Реших да споделя какво открих и да напиша резултатите тук.<br />

Както конвенционалната медицина (при стенокардия, таблетка с животоспасяващото лекарство нитроглицерин се поставя под езика), така и хомеопатията (повечето хомопатични глобули се приемат сублингвално) използват високата абсорбираща способност на устата. Лигавицата под езика е толкова пропусклива за някои вещества, че те се приемат по-бързо през нея, отколкото през стомаха.  По тази причина е изключително важно да знаем какво попада в тялото ни с пяната от пастата за зъби.

Ето какво мисля аз за две от най-спорните съставки на пастите за зъби.<br />

<!-- more -->

##Флуор

**Как влияе флуора, приет външно**: По този въпрос има две страни. Защитниците му посочват, че прави емайлът по-твърд и това го защитава от кариес. Учените, които го отхвърлят твърдят, че по-твърдият емайл може да е причина за по-чести счупвания, защото от гледна точка на зъбите по-твърд материал не е задължително по-добър. Друга причина флуорът да се отхвърля като средство за профилактика е не-естествената му природа. Като синтетично средство той нанася стрес на организма и изисква елиминирането му. 

**Как влияе флуора, приет вътрешно**: Флуорът е клетъчна отрова за всички ензими и ензимни процеси в тялото на бозайниците. Влияе негативно на хормоните на щитовидната жлеза и може да причини различни състояния или заболявания (скрита форма на Хашимото, наднормено тегло, метаболитен синдром, понижено либидо и др.).

**Каква е целта на приема на флуорид?** Цели се защита от кариес. Моето лично мнение, е че безопасната доза е силно променлива и специфична за всеки индивид. По тази причина аз не бих използвала флуорид като профилактично средство, след като има алтернатива.

##Ксилитол
**Как влияе ксилитола, приет външно**: Значително количество проучвания доказват използването на ксилитол като помощно средство в реминерализацията. Едната част доказват ефективността му като деактиватор на Стрептококус Мутанс и бактериите, причинители на кариес. Друга част посочва ксилитола като помощно средство за протичането на реминерализация, като възпрепядства образуването на лепкава плака по зъбите.

**Как влияе ксилитола, приет вътрешно**: Тук мненията се раздвояват и откриваме следното: ксилитолът е пребиотик. Той служи за храна на добрите, полезни микроорганизми в тялото. Доказано е, че честият прием на минимални дози подобрява микробиома в червата. Прекалено голямо количество от него обаче може да доведе до образуване на газове и подуване в стомаха и долните отдели на храносмилателният тракт. 

**Каква е целта на приема на ксилитол?** Ксилитолът е захарен алкохол, който се извлича по химичен път от кора на бреза или царевични стъбла. Той се използва успешно като заместител на захарта в храната. Той е нискокалоричен, полезна храна за бактериите и защитава зъбите от кариес. Успешно се използва като съставка в пасти за зъби с анти-кариес ефект. Според мен ксилитолът е съвременната, безопасна алтернатива на флуорида.

Ако и вие имате въпроси, на които искате да прочетете моят отговор тук можете да ми пишете и аз с радост ще ви отговоря.

<span style="font-size: smaller;">
Източници:<br />
http://undergroundwellness.com/flouride-is-good-for-you/
http://www.sciencedirect.com/science/article/pii/S0045653502004988
http://www.sciencedirect.com/science/article/pii/S1382668900000636
http://www.publish.csiro.au/?paper=ZO9780699
http://www.publish.csiro.au/?paper=ZO9780699
http://nopr.niscair.res.in/handle/123456789/9735
http://www.sciencedirect.com/science/article/pii/S0892036202002738
http://www.naturalnews.com/043857_xylitol_artificial_sweeteners_digestive_distress.html
https://microbewiki.kenyon.edu/index.php/Xylitol_in_Dental_Decay_Prevention
http://www.hindawi.com/journals/ijd/2010/981072/
http://www.ncbi.nlm.nih.gov/pubmed/14700079
http://search.proquest.com/openview/167e807be5fa34c0998ec434abbe70dd/1.pdf?pq-origsite=gscholar&cbl=34400
http://www.sciencedirect.com/science/article/pii/S0958166905000200
http://www.karger.com/Article/Abstract/260779
http://www.sciencedirect.com/science/article/pii/S0002817784840222</span>