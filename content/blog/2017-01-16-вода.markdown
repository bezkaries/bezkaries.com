---
kind: article
title: "Водата: колко, кога и каква да пием?"
created_at: 2017-01-16
published: true
comments: true
tags:
--- 
Никой от нас не отделя специално внимание на това как клетките ни усвояват или разграждат някакви вещества; как електрическите импулси от мозъка задвижват мускулите ни; как дишането снабдява тъканите с кислород и т.н. И така трябва да бъде.

###Но всеки знае, че човешкото тяло има нужда от достатъчно чиста вода всеки ден. Нерядко се оказва, обаче че водата е нещо, което сме приели за даденост. 

Здравето, жизнеността и енергията ни зависят от водата. Всички биохимични процеси в тялото се осъществяват във вода и без адекватно количество от нея, до клетките не могат да достигнат полезните вещества и да се използват за обновяване и енергия.

Водата служи за скеле на клетките. Междуклетъчното пространство е изградено от вода, от която зависи функционирането на жлезите и хормоните.

<!-- more -->

Чистата вода е най-добрия детоксикатор на тялото. Токсините от външната среда се разтварят във водата и се изхвърлят по естествен път. Без добра ежедневна хидратация, водата се извлича от органите, тъканите и кожата, а човек се чувства изморен, подут и "задръстен".

Водата поддържа телесната температура.

Всеки витамин, минерал, хранително вещество, хормон, ензим, протеин се пренася там, където е нужен от вода.

Мозъкът ни е съставен от 85% вода.

Пиенето на достатъчно вода поддържа кожата здрава и елатична, умът - бистър и елиминационните системи функционални.

![Bacterial plaque](/images/posts/water.jpg)

###А колко вода е достатъчно за мен?

Необходимостта от вода се влияе от възрастта, физическата активност, сезоните, храненето.
Има немалко информация за точна дозировка на количеството вода спрямо килограм телесно тегло или спрямо възрастта. Но въпреки безбройните изследвания педиатрите и до днес не могат да стигнат до единодушно мнение трябва ли да се дава вода на кърмачетата или не, например.
Което означава, че всички други мерки и теглилки може и да не са съвсем точни. За пълнота на статията яе напиша съвременните норми:<br />
- 35мл/кг телесно тегло за хора над 16години<br />
- 50мл/кг тегло за деца от 6м до 3години<br />
- 100мл/кг тегло за бебета до 6м на изкуствено хранене<br />

###Кога да пием вода

Моят съвет е да пиете вода, когато усетите нужда от това. Ето няколко начина, по които тялото ви показва, че има нужда от вода:<br />
- усещате жажда<br />
- усещате глад, скоро след хранене<br />
- имате запек или твърди изпражнения<br />
- имате главоболие<br />
- усещате киселини, позив за повръщане<br />
- имате напречна бразда на езика<br />
- кожата ви е суха и/или се лющи<br />
- имате напукани устни<br />
- косата ви е суха и чуплива, заплита се<br />
- усещате умора и отпадналост в средата на деня<br />
- [потта и телесните ви течности имат неприятен аромат](https://bezkaries.com/blog/2015-01-21-%D1%81%D1%8A%D0%B2%D0%B5%D1%82%D0%B8-%D0%BB%D0%BE%D1%88-%D0%B4%D1%8A%D1%85/)<br />
- имате отоци по лицето, крайниците, корема<br />
- трудно контролирате теглото си<br />
- лицето и очите ви са зачервени<br />
- при силна емоционална реакция<br />
- през горещите летни дни<br />
- когато прекарвате дълго време около климатик<br />
- при усилена физическа работа<br />
- когато пиете алкохол<br />
- когато приемате по-суха храна<br />
- при бременност и по време на месечен цикъл<br />

Избягвайте да пиете голямо количество вода наведнъж, особено преди или веднага след хранене. Товз ще попречи на доброто храносмилане и усвояване на веществата. Може да пиете вода на малки глътки, ако усещате жажда, докато се храните, особено ако храната е по-суха.


###Каква вода да избера?
Категорично НЕ препоръчвам минeрална и бутилирана вода.

Минералните води, дори със слаба минерализация като Горна баня и Банкя трябва да се пият по предписание на лекар и не са подходящи за всекидневна употреба.

Бутилираната вода в пластмасови бутилки е източник на токсични вещества, чиято дългосрочна употреба може да има крайно негативни последици върху здравето [1](https://www.ncbi.nlm.nih.gov/pubmed/19274472), [2](https://www.ncbi.nlm.nih.gov/pubmed/24015248), [3](http://pubs.acs.org/doi/abs/10.1021/es061511%2B?journalCode=esthag&)

Пластмасовите отпадъци не се разграждат. Над 98% от пластмасата, създадена някога съществува и до днес. Огромна част от пласмасата се намира в моретата и океаните, и до 2050 се смята, че тя ще изпревари количеството на рибата в тях. 

<iframe width="560" height="315" src="https://www.youtube.com/embed/lsJqMmuFWO4" frameborder="0" allowfullscreen></iframe>

Третата причина, за която рядко се говори е производството на пластмаса. За него се използват петрол и земни деривати, които са изключително токсични за хората, които ги обработват. Така производството на еднократни пласмасови предмети коства десетки животи на хора от третия свят. В същото време индустрията за пластмаса има гиганстко влияние върху климатичните промени в атмосферата. [1](https://www.ncbi.nlm.nih.gov/pmc/articles/PMC2880235/), [2](http://pacinst.org/publication/bottled-water-and-energy-a-fact-sheet/)

Това, което работи за мен и моето семейство е филтрирана, чешмяна вода. 
Можете да избирате между 6 вида филтри и 8 начина на филтриране: с активен въглен, керамичен филтър, обмяна на йони, механични филтри, озон, обратна осмоза, УВ светлина или омекотяване на водата. 

Всеки метод има предимства и недостатъци, но със сигурност с използването на филтри ползите за здравето, пестенето на природни ресусрси и средства са повече.


