---
kind: article
title: "За какво гладува тялото ви наистина?"
created_at: 2014-10-19 
published: true
comments: true
tags:
categories:
- Хранене
- Здраве
- Психология
--- 
Замисляли ли сте се, че храненето е много повече от това, което слагате в чинията си. Често то има връзка с емоциите ни, с успехите или спадовете в кариерата, семейството и приятелите. Храната би трябвало да е гориво за тялото ни, но често я превръщаме в утехата, любовта или приятелят от който се нуждаем. 

Силното желание за дадена храна има два аспекта: физически и емоционален. Емоционалното хранене е проблем с по-дълбоки корени, отколкото аз мога да се задълбоча, но понякога си мислим, че "тялото ни има нужда" от сладкиш или чипс, а проблемът е съвсем повърхностен и е свързан с физическата нужда на организма от конкретен нутриент.

Ако изпитвате желание за "**успокояваща храна**"; такава, която сте свикнали да хапвате след лош ден или храна, която майка ви, баба ви или някой друг кулинар в дома е приготвял, когато сте били дете, то вероятно става въпрос за емоционално хранене. Вие може би асоциирате чувството за комфорт, семейна топлина и уют с определена храна, която е станала като "хапче за подобряване на настроението". Това е знак, че трябва да се замислите за връзката си с храната и да потърсите причините на истинският проблем, вместо ежедневно да го натъпквате по-дълбоко в себе си, с купичка сладолед.

<!-- more -->

Имате ли неустоимо желание за **бързи захари**, например шоколад, бисквити, сладолед или други сладкиши? За това има две обяснения. Първото е, че тялото ви изпитва захарен глад, ако системно прекалявате с бързите въглехидрати и сега кръвната ви захар е ниска, а тялото се нуждае от нова доза "наркотик"; защото рафинираната захар (глюкозо-фруктозен царевичен сироп или захар от захарно цвекло) имат наркотичен ефект върху мозъка: действат пристрастяващо и имате нужда от все повече и по-често приемане на сладки храни. Другото обяснение, че тялото ви е подложено на глад и лишения за известен период (глад, диета, голямо физическо натоварване, дълго време хранене с непълноценна храна) и търси да си набави глюкоза, за да продължи да функционира нормално. И в двата случая подходете така: изяжте един цял пресен плод, а след 30мин направете едно пълноценно хранене, включващо достатъчно протеини, полезни мазнини и зеленчуци. Това ще регулира кръвната захар и ще набави на тялото ви това, от което има нужда.<br />
![Глад](/images/posts/Cravings.jpg){:width="450px"}<br />

Не можете да спрете да мислите за **супер-солени храни** като пуканки, чипс, храна със соев сос? Въпреки, че нуждите на човешкото тяло от Натрий не са големи, количеството му е в пряка връзка с приема на Калий. Те са в съотношение 3:1 в полза на Калия. Ако изпитвате непреодолимо желание за много солени храни, то вероятно напоследък сте консумирали повече храни, богати на Калий, например много големи количества пресни плодове и зеленчуци, най-вече зрял боб, банани, тиква, картофи. Решението не е да се натъпчете с пакет чипс, пълен с изкуствени съставки, аромати и трапезна сол. По-добра идея е да слагате по малко морска сол в бутилката си с вода или да включите малка порция [ферментирал продукт](/blog/2014-10-14-%D1%84%D0%B5%D1%80%D0%BC%D0%B5%D0%BD%D1%82%D0%B8%D1%80%D0%B0%D0%BB%D0%B8-%D1%85%D1%80%D0%B0%D0%BD%D0%B8/) в менюто си. По този начин ще си набавите нужната сол, заедно с други полезни съставки.

Прияжда ли ви се нещо плътно и тежко като **масло, ядки**, фъстъчено масло, ядкови тахани, бъргър или дюнер? Тялото ви отчаяно се нуждае от калории. Нуждата от мазна и тежка храна сочи само едно: системно недохранване на клетъчно ниво. Ако от седмица, месец или повече се изхранвате с баничка, пакет солети, три ябълки и два моркова, не се учудвайте, че започвате да сънувате мазните бъргъри от Макдоналдс. Имате нужда от истинска храна, която да нахрани клетките ви, а не само да запълни стомаха. Започнете да се храните пълноценно по три пъти на ден с протеини, мазнини, зеленчуци и плодове. 

Желанието ви за **пиле, яйце или риба** е всичко, за което може да мислите сега? Тук и дете ще ви каже къде е проблемът: нуждаете се от протеини. Набавете си го възможно най-скоро и не пропускайте да включвате протеин във всяко хранене.

Мисълта за вкусна, сочна пържола от **червено месо** е свързана само с едно-единствено желание на тялото ви: то се нуждае от желязо. Добра идея е да комбинирате това хранене с източник на витамин С - салата от зеленолистни, пресни или сушени червени чушки, цитруси.

Дояждат ви се кисело и прясно **мляко** или тестени изкушения като топъл **хляб** и кифли? Знаете ли, че глутен-съдържащите храни имат в състава си опиоидни пептиди, които представляват аминокиселини, въздействащи на мозъка като опиати. Те се свързват с рецепторите за ендорфините (хормона на щастието) и ядейки продукти, съдържащи смлени зърнени храни ви карат да се чувствате много добре. Същото важи за млякото, но при него ефекта е свързан с нуждата на бебетата от кърменето, което е не само доставяне на храна, но и създаване на усещането за сигурност и обич. За съжаление, пораствайки трудно се отказваме от това приятно усещане и малко по малко се оказваме пристрастени към млечните продукти и хляба. Най-доброто решение в случая е да започнем да отстраняваме тази зависимост или поне да търсим по-качествени и полезни [източници](/blog/2014-08-24-%D0%BF%D1%8A%D0%BB%D0%BD%D0%BE%D0%B7%D1%8A%D1%80%D0%BD%D0%B5%D1%81%D1%82-%D1%85%D0%BB%D1%8F%D0%B1/). 

Вече знаете как да подходите при настъпил необясним глад. За да не се налага да го обуздавате, опитвайте се всеки ден да се храните достатъчно, да имате достатъчно протеини, полезни мазнини, зеленчуци и плодове в менюто си.
