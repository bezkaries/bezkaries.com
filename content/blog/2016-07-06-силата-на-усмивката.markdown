---
kind: article
title: "Неподозираната сила на твоята усмивка"
created_at: 2016-07-06
published: true
comments: true
tags:
--- 
Има нещо успокояващо в това да разбереш, че науката потвърждава нещо, в което искрено вярваш и усещаш ефекта му със цялото си същество.

Всички ние интуитивно познаваме силата на усмивката..

Усмивката ни прави по-красиви, по-щастиви и по-здрави.

Оказва се, че това не е само усещане, а усмивката като физическо действие повлиява здравето ни и благоприятства правилното функциониране на всички органи и системи.

###Усмивката намалява стреса <br />
Съвременната култура проповядва, че ключът към здравето ни се крие в правилната диета, мистичната суперхрана или незаменимата хранителна добавка. 
Уви, дори да си набавим всичко това, ако постоянният, ежедневен стрес е наш неизменен спътник, болестите ще продължават да ни преследват.

<!-- more -->

За щастие има съвсем лесен, безплатен и супер ефикасен лек, с който да прекъснем цикъла на стреса. Усмивката доказано увеличава притока на ендорфини към мозъка. Тези биохимични вещества, които ни карат да се чувстваме добре и спокойни са ключът към здравето и щастието.


###Усмивката подобрява имунитета <br />
Съвсем естествено, с понижаването на стреса идва подобряване на имунният отговор на организма. Дори в научните среди се разглежда феномена на смеха, при който раково болни пациенти имат по-дълъг живот и по-добре понасят химио- и лъчетерапията, когато ежедневно имат стимул да се усмихват, радват и смеят.

###А може ли да постигнем същият ефект, ако усмивката ни е “фалшива”? <br />
Категорично да! <br />
Ако искаме да променим лошото си настроение и да прогоним депресивните мисли (и да подобрим здравето си) можем просто да се усмихваме, дори да е на сила.
Мускулите на лицето, които участват в усмивката могат да активират участъци в мозъка, които автоматично да ни накарат да се почувстваме по-щастливи (и по-здрави).

###А не е ли глупаво/лошо/неестествено да се преструвам, че съм щастлив/а когато не съм? <br />
Разбира се, аз не ви съветвам да се усмихвате, когато нещо наистина тъжно се е случило. Всяка емоция има своето място и време и трябва да бъде изживяна. Да задържате неизживяни емоции в себе си не е никак здравословно. Тогава се превръщате във вулкан, без кратер, който ще изригне на неподозирано място и може да нанесе по-големи щети на здравето и емоциите ви. 

Ако обаче попаднете в омагьосаният кръг на рутината, негативните емоции и самосъжаленито, тук е мястото да се изправите гордо пред огледалото и да залепите една фалшива усмивка на лицето си 30 секунди или повече, ако ви е приятно.
В почти всички случаи фалшивата усмивка прераства в истинска и в последствие ще се почувствате по-добре, по-щастливи и по-здрави. Гарантирано настроението ви ще се повиши, а с това ще допринесете за повече щастие в своя живот и в живота на близките си хора.

###Експеримент <br />
Направете този експеримент още сега: дайте оценка за това как се чувствате в момента от 1 до 10. Усмихнете се за 30 секунди, като не прекъсвате това действие независимо какво се случва около вас. Оценете усещането си отново. Има ли промяна? :)

Източници: <br />
http://www.ncbi.nlm.nih.gov/pubmed/23012270 <br />
http://www.ncbi.nlm.nih.gov/pubmed/25107703