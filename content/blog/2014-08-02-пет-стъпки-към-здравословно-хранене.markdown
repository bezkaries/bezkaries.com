---
kind: article
title: "Пет лесни стъпки към здравословното хранене"
created_at: 2014-08-02 
published: true
comments: true
tags:
categories:
- Хранене
- Здраве
--- 
Искате да се храните правилно, но не знаете откъде да започнете? 
Наистина всяко начало е трудно. Но и най-дългият път започва с една малка първа стъпка. Вижте няколко лесни начина да започнете да се храните по-здравословно, без това да утежнява ежедневието или бюджета ви.

<!-- more -->

1. **Започнете да се оглеждате за скрита захар.** Както добре знаете, в съвременната хранителна индустрия захарта е изключително разпространена. Можете да я срещнете в съдържанието не само на сладки стоки и напитки, но и в продукти като хляб, млечни продукти, всякакви консервирани храни, сосове, кетчуп, колбаси, месни деликатеси, бекон, зърнени закуски, солети, чипс и др. Разбира се, не е добра идея да започнете да купувате подобни стоки със заместители на захарта като фруктоза, аспартам и захарин. Най-доброто, което можете да направите е да избягвате пакетираните стоки и да приготвяте десертите и закуските си сами. Така контролът върху количеството и качеството на влаганите продукти ще е много по-добър. [Още](/blog/2014-05-05-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D0%BB%D0%B8-%D0%B7%D0%B0%D1%85%D0%B0%D1%80%D1%82%D0%B0-%D0%B5-%D1%82%D0%BE%D0%BB%D0%BA%D0%BE%D0%B2%D0%B0-%D0%B2%D1%80%D0%B5%D0%B4%D0%BD%D0%B0/) по темата.

2. **Започнете да се оглеждате за вредните мазнини.** Вече повечето хора са на ясно с вредата от маргарина върху здравето им. Но също така много хора вярват, че олиото например е добра мазнина. А то е същата мазнина, но не е втвърдена. Избягвайте продукти съдържащи растителни мазнини, произведени от семена или зърнени култури. Те са продукт, който не носи нищо полезно на тялото ви. Вместо това започнете да добавяте към храната си и да готвите с полезни мазнини под формата на масло, зехтин, мас, кокосово масло, авокадо. [Още](/blog/2014-04-08-%D0%B7%D0%B0%D1%89%D0%BE-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%8F%D0%B4%D0%B5%D1%82%D0%B5-%D0%BC%D0%B0%D1%80%D0%B3%D0%B0%D1%80%D0%B8%D0%BD/) по темата.

3. **Започнете да пазарувате от пазара**, а не от хипермаркетите. Големите вериги са удобни, защото пестят време на клиентите си, но реално ви карат да купувате неща от които нямате нужда. Ако започнете да пазарувате от малките магазинчета на пазара ще подпомогнете икономиката, ще имате по-добър контрол над това което купувате и ще успеете да се придържате по-лесно към списъка със здравословни храни, тъй като няма да ви изкушават "промоционални" стоки. Да пазарувате от кварталната месарница или хлебарница има голямо предимство, че можете да се уверите, че продуктите са пресни и с изяснен произход. Плод-зеленчукът също ще ви предложи най-свежите плодове и зеленчуци, а не такива залежали по складове със седмици. За да се справите с товави трябва малко организация на времето и няколко опита, докато намерите "вашият" магазин.<br /><br />
![Пазаруване](/images/posts/Fivesteps.jpg)
4. **Започнете да готвите**. Още по-добре: започнете вие да приготвяте всичката си храна. Това е една стъпка по-далеч, но рано или късно всеки, който има желание за здравословен начин на живот за себе си и семейството си достига до тук.
На първо време ще ви е трудно не само с организацията на времето, защото това се постига с малко повече желание. От опит знам, че когато човек реши да остави всички вредни храни, изглежда сякаш не остава много-много за ядене. Омлета за закуска и пържолата със салата за обяд и вечеря, колкото и да са вкусни в един момент омръзват. Пък и разнообразното хранене е в основата на здравето. Тук на помощ идва Интернет с хилядите готварски блогове за здравословно хранене, от където можете да черпите идеи за лесни, екзотични или дори гурме рецепти. Ето например [този](https://illusion123.wordpress.com/author/illusion123/) или [този](http://nomnompaleo.com/).

5. **Мотивирайте всички членове на семейството** да допринесат за здравословното хранене. Информирайте половинката си, децата и родителите си за ползите от здравословното хранене и дайте нагледен пример със себе си. Не е добра идея да се впускате в ужасяващи истории за сърдечно-съдови заболявания и диабет, които засягат хора, които се хранят безразборно. По-добре създайте позитивна нагласа и намерете роля за всеки. Разпределете задълженията като съставяне на списък с покупки, пазаруване, определяне на седмичното меню и др. Между всички членове на семейството. Така ще се получи нещо като забавно занимание за всички, със големи ползи за здравето.

Това бяха моите стъпки в началото, когато започнах да обръщам внимание на храненето и да облагородявам начина си на живот. Дано прочетеното да ви е било полезно и да успеете да го приложите и във вашето ежедневие.