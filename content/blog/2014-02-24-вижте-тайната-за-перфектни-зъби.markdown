---
kind: article
title: "Как по естествен начин да се преборим с кариеса"
created_at: 2014-02-24
comments: true
categories:
- Здраве
- Хранене
---
###Кое ни пречи да имаме здрави, добре наредени и бели зъби?

В предишният [пост](/blog/2014-02-19-%D0%BA%D0%BE%D0%B8-%D1%81%D0%B0-%D0%BD%D0%B0%D0%B8%CC%86-%D0%B4%D0%BE%D0%B1%D0%B8%D1%82%D0%B5-%D1%87%D0%B5%D1%82%D0%BA%D0%B0-%D0%B8-%D0%BF%D0%B0%D1%81%D1%82%D0%B0-%D0%B7%D0%B0-%D0%B7%D1%8A%D0%B1%D0%B8/ "Кои са най-добрите четка и паста за зъби?") направихме един кратък преглед на основните средства за почистване на зъбите, като умишлено пропуснах някои от тях като водата за уста, електрическите четки, клечките за зъби, ултразвуковите четки, междузъбните четки или душа за уста. Да, те имат своето място и често използването им е препоръчително, но това са неща за които всеки зъболекар или дентален асистент може да ви разкаже и покаже. Аз искам да насоча вниманието ви към друго.

Не е ли жалко, че модерният човек е постигнал изключителен технологичен напредък, забравяйки напълно мъдростта събирана през вековете?! Искам да погледнем назад и да открием на ново натрупаният опит и знания от примитивните хора, от нашите прадеди и да ги съчетаем с днешните научни знания и методи за лечение. 

Колко добре познаваме телата си? Разчитаме ли техните знаци или сме потиснали сигналната им система със съвременният забързан начин на живот, а денят ни е дълъг по 18-20часа. И въпреки това времето все не достига да се погрижим за себе си и за здравето си. От кога приехме здравето си за даденост? От кога здравето ни може да съществува, без да полагаме грижи за него? Защо ни накараха да вярваме, че можем да сме здрави, само ако ежедневно гълтаме шепа разноцветни таблетки - дело на фармацевтичната индустрия?

Често ще споменавам името на д-р Уестън Прайс, изследвал групи от хора, част от които непознаващи цивилизацията. Какво е наблюдавал той?
За почти 10 години, д-р Уестън Прайс и съпругата му пътували около света, търсейки истината за здравето. За целта многоуважаваният зъболекар и изследовател не се заел с четене на учебници за различни заболявания и преглеждане на болните хора, а вместо това насочил вниманието си към изключително здрави индивиди, поставяйки си за цел да разбере на какво се дължи удивителното им здраве и дълголетие. Обиколил стотици малки групи и общности в над 14 страни, където наблюдавал перфектни зъбни дъги (горната и долната редица зъби), минимални кариозни изменения, висок имунитет спрямо туберкулоза и отлично общо здравословно състояние, при хора които се хранели с изцяло непреработена храна. Точно **обратният ефект установява при хора от същите племена или групи**, но които имат достъп до модерните храни като бяло брашно, бяла захар, рафинирани растителни масла, пакетирани и консервирани стоки. Зъбният кариес, челюстни деформации, криви зъби и артрит свидетелствали за това. Защитните сили на организма срещу туберкулозата също били значително по-ниски. Д-р Прайс документира всичко това с много снимки в своята книга.

Най-забележителни за мен бяха снимките на **деца, чиито никога немити зъби имат жълто-зеленикав, подобен на плесен налеп върху тях, а отдолу емайлът беше изключително лъскав, бял и здрав.**

Преди да ви разкажа как тези, непознаващи цивилизацията хора постигат завидно здраве е важно да уточним от какво е изградено човешкото тяло. От осемнадесетте есенциални елемента, които формират всяка наша клетка, някои от тях са нужни в наистина много малки дози, а няколко други се срещат в свободни количества (излишъка се освобождава по естествен път през храносмилателната и отделителна системи и кожата). Един възрастен индивид се нуждае от половин до един грам калций на ден, фосфорът трябва да е почти двойно количество. Желязото, което трябва да си набавяме е една седма до една трета от грама дневно. Освен необходимите количества от всеки минерал, който се използва за  поддържане на функциите на различните органи, се нуждаем от определени количества органични катализатори. Те активират процесите на изграждане и разграждане в клетките. Тези субстанции са познати под името витамини.

Може би знаете, че повечето животни синтезират витамините си, а други имат подходяща чревна флора, която прави това за тях. Но не и хората. Ние трябва да си набавяме витамините чрез храната (тези витамини нямат нищо общо със синтетичните витамини, продавани в цветни шишенца и рекламирани по телевизията!)

И ето още една забравена истина: при примитивните раси съществува животински инстинкт в селекцията на храната. Тъй като храната, която те консумират често е бедна на калории, това ги принуждава да приемат големи количества високо минерална и витаминозна храна, за да обезпечат енергийните си нужди.

Държа още веднъж да подчертая разликата между естествените витамини и синтетичните им форми. Първите се отличават с отлична усвояемост от клетката, поради подходящия, разпознаваем (биологичен) състав. Те благоприятстват протичането на физиологичните процеси в нея. На другият бряг са синтетичните им "близнаци", при чиято направа са използвани суровини като ацетон, амоняк, формалдехид и петролни производни. Не ви звучат като "жизненоважни" елементи, нали? Всъщност къде се крие истината за витамините е изключително актуална тема, по която скоро ще напиша повече. За сега трябва да знаем само, че единственото което правим приемайки синтетични мултивитамини е да повишаваме цената на телесните течности, които отделяме. 

На база книгата на д-р Прайс и семейството зъболекари д-р Мелънби, които са провели опити с пациенти, прилагайки различни начини на хранене, може да се направи следното заключение:
**Качеството и здравината на зъбните структури се влияе от три главни фактора:**

	1. Наличието на достатъчно минерали в храната
	2. Наличието на достатъчно мастно-разтворими витамини А, Д, Е и К в храната
	3. Усвояемостта на минералите и витамините от организма.

Надявам се, че началните уроци по биохимия и физиология са ви били интересни и ще прочетете и следващите материали, който съм подготвила за храненето на нецивилизованите племена, витамините и как всички те да заработят заедно в тялото ни, за да възстановим и най-вече да не губим красотата на усмивката си.