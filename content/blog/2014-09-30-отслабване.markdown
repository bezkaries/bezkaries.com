---
kind: article
title: "Време ли е за диета?"
created_at: 2014-09-30 
published: true
comments: true
tags:
categories:
- Мотивация
- Хранене
--- 
Лятото отмина и дойде времето за по-топлите дрешки, които прикриват няколкото излишни килца, мазнинките около талията и заоблените бедра. Докато не дойде другото лято и момента на истината. 
Затова не отлагайте, а започнете да мислите за здравето и добрата си форма още сега.

**Нямам време да готвя/пазарувам/ям здравословно**<br />
Това е оправданието, което чувам най-често. И то е най-безмисленото. Ето защо: ако започнете да пазарувате само качествени и непреработени хранителни продукти, няма да губите време в лутане из супермаркета. Повечето диети се състоят основно от няколко хранителни продукта, така че това, което ви трябва се намира в покрайнините: месо и риба, яйца, мляко, масло, зеленчуци и плодове. **Всички закуски, кексове, шоколади, кроасани и т.н. са в лабиринта от щандове в центъра на магазина.** А влезете ли там се загубвате в морето от лъскави опаковки, пълни с вредни неща. След като се приберете вкъщи подготвяте/мариновате месото или рибата за 5 до 10 мин и го оставяте да се пече във фурната. Измивате и нарязване салатата и ето ви вечеря за 15 мин. Остава само да я сервирате и изядете.

**Нямам воля да спазвам хранителен режим**<br />
Волята подлежи на трениране и ако си създадете навик за нещо, вече няма да чувствате тежест. А за да създадете един навик са ви нужни 30 дни. Ако си наложите за 30 дни да не пиете газирани подсладени напитки, то на 31вият ден въобще няма да се сещате за колата и дори е вероятно да не ви изкуши изобщо, ако има бутилка от нея наблизо.
Не трябва да мислите как НЕ трябва да пиете кола или да ядете вафли. Най-добре е просто да спрете да купувате или да ходите на местата, където най-често ви се случва да я консумирате. Ако ви кажа **"Не мислете за голям, кръгъл, оранжев портокал!"** всичко за което ще можете да мислите е... портокал! Затова не мислете за ограничението, което имате, а насочете вниманието си към други приятни за вас неща. Когато вече не се сещате за вредната храна ще дойде етапа да тренирате волята си да не се изкушавате дори ако има такава наблизо. Аз винаги си казвам: "Какво ще даде това на тялото ми? Ще имам ли полза или вреда, ако изям това?" Отговорът е ясен и решението е лесно!

**Зимно време е трудно да се спазват диети**<br />
Дните стават по-къси, застояваме се повече вкъщи, има десетки празници свързани с големи, богати трапези с всякакви кулинарни изкушения, алкохол и десерти. Как да се спазва диета в такъв момент? "Тялото ми го иска!" Всъщност съвсем не е вярно. Истината е, че през зимните месеци хормоналните промени в телата ни водят до намален енергоразход и енергоприем, и естественото състояние на организма е през зимата да използва натрупаната през лятото енергия, т.е. през зимата отслабваме по-лесно.
Проблемът е, че съвременният човек е направил денонощието си независимо от сезоните и естествените циркадни ритми. Това провокира промяна и на хормонално ниво, което пък рефлектира върху апетита. Затова ако се храните с качествена, пълноценна, цяла храна ще се засищате по-бързо и ще давате по-добро гориво на тялото си. Така то няма да гладува и да ви изкушават калорийни бомби и неусетно да посягате към вредности като бисквити, чипс и шоколад.<br />
![Отслабване](/images/posts/Diet.jpg){:width="300px"}<br />

**Ям малко, но напълнявам/не отслабвам**<br />
В човешкото тяло 2+2 не е равно на 4! Но все пак когато приемате повече енергия, отколкото тялото ви изразходва тя се складира някъде (не задължително като мазнини), но със сигурност не се губи. И обратното: ако приемате по-малко енергия отколкото изразходвате, тялото ви започва да гори от енергийните си запаси (не задължително мазнини). Т.е. ако ядете прекомерни количества от най-полезните храни ще напълнеете и ако ядете само по две вафли на ден ще отслабнете. Но къде е баланса? Как да не се чувствате вечно гладни и в същото време да отслабнете? Избирайте храната си в чинията правилно: винаги трябва да имате качествен източник на протеин (месо, яйца, риба), добавете източник на полезни мазнини (шепа маслини, масло, високомаслено сирене, авокадо, зехтин) и порция сурови или готвени зеленчуци. Ако след това изпитвате още глад може да добавите половин до една порция въглехидрати (картофи, ориз, ред шоколад - не по дължина! или една бира). Т.е. **80% от храната да е питателна и да дава енергия и градивни елементи на тялото ви, а останалите 20% са за да си доставите удоволствие**. Ако сте на диета ще трябва да се задоволите само с 80те процента.


**Примирил/а съм се и се харесвам пълен/а**<br />
Стремежът на човек към самоусъвършенстване е естествен и постоянен. Не се примирявате с това да сте посредствен в работата си или в любимите си занимания и хобита, защо се примирявате с това да не сте в най-добрата си форма? Излишното тегло е не само естестически, но и здравословен проблем. **Да изглеждате и да се чувствате добре са две неразривно свързани неща и не трябва да се отказвате от желанието си за тях.** Примиренческото поведение няма да ви донесе нищо повече от неудовлетвореност и омраза към себе си. Съберете силите и волята си и се преборете за това, което искате. Не с магически прахчета, хапчета, чайчета, а по най-естествения и достъпен начин: като обърщате внимание на това, с което храните тялото си. Когато му давате качествена храна, то ще ви се отблагодари като постигате по-лесно желаните цели, не само по отношение на външният вид, но и в работата, личният живот, тренировките, социалните контакти.<br />

Надявам се днешната статия да ви е харесала. Вие как поддържате добрата си форма? Напишете ми в коментар?