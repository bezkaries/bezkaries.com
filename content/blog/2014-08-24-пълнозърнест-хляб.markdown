---
kind: article
title: "Истината за пълнозърнестият хляб"
created_at: 2014-08-24 
published: true
comments: true
tags:
categories:
- Хранене
- Здраве
--- 
Пълнозърнест или бял хляб/бисквити/спагети? Кое е по-здравословно и полезно за вас? Сигурна съм, че 99% от хората, загрижени за здравето си и внимаващи какво слагат в чинията си ще предпочетат пълнозърнестите продукти. А имат ли те реално полза за здравето ви?

<!-- more -->

Защо е популярен митът, че пълнозърнестите пшенични тестени произведения са по-добрият избор? 

1. Защото имат повече фибри, които подпомагат перисталтиката.
Ще ви разочаровам, но не: фибрите не са полезни. Те всъщност са доста едри и дразнещи нежната лигавица на стомаха и червата, частици. Дори често стават причина за микроскопични рани и язви по повърхността на храносмилателната лигавица, които в последствие могат да се възпалят и да донесат по-сериозни проблеми като улцерозен колит или язва.
Всъщност истинските "помощници" на лесното храносмилане са мазнините, които постъпват с храната. Освен, че имат много други ползи за тялото, те "смазват" лигавицата на стомаха и червата, помагат за по-лесното транспортиране на храната и заздравяват наранените места.
А фибрите, които получаваме от плодовете и зеленчуците са много по-меки и фини и са напълно достатъчни, за да си набавим нужното количество от тях.

2. Пълнозърнестите произведения стоят в основата на хранителната пирамида. 
Да, хранителната пирамида, която се изучава и е дала основа на съвременното хранене е съставена от агенцията по храните и съгласувана от правителствата на държави, които са водещи в производството на пшеница. Не, че казвам, че има заговор срещу човечеството, но със сигурност политиката и бизнеса нямат за основна цел да се грижат за здравето ви. По-скоро целта им е да продадат селскостопанските стоки, които са толкова разпространени в световен мащаб. Не без значение е корелацията между повишената консумация на пшеница и повишаването броя заболели от затлъстяване, диабет и сърдечно-съдови заболявания през последните 60-70 години. Естествено, ако нямаше пшеница и царевица едва ли биха могли да се изхранят 7 милиарда души, но това е съвсем друга тема. 
Важното е да разберете, че пшеницата и зърнените култури не са непременно най-добрият избор за основа на храненето ви.

3. В пълнозърнестите продукти има витамини от групата В. Е да, факт! Има витамин В1, В2, желязо, цинк, мед. Но можете ли да си ги набавите от други източници? И още как! Направете си салата от зеленолистни, броколи, орехи, червени и зелени чушки, домати, авокадо, зехтин и морска сол и ще получите много по-засищащ и полезен източник на въпросните полезни вещества.<br />
![Хляб](/images/posts/Bread.jpg)

След всичко прочетено до тук сигурно си мислите, че ще ви посъветвам да зарежете тъмничкият, сух пълнозърнест хляб и да се отдадете на онзи, мекият и пухкав, снежно бял, подобен на дунапрен.
Сигурно ще ви разочаровам, но пък едва ли ще ви изненадам като ви кажа, че **най-добрият избор, който може да направите е да изключите пшеницата от менюто си**. Защо смятам така, ще можете да прочетете [следващата седмица](/blog/2014-08-29-%D0%BF%D1%88%D0%B5%D0%BD%D0%B8%D1%86%D0%B0%D1%82%D0%B0/).