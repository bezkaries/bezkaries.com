---
kind: article
title: "Невидимата Четка за Зъби: как зъбите ни сами се пазят от кариес?"
created_at: 2017-11-17
published: true
comments: true
tags:
--- 
Никога до сега човечеството не е имало толкова много кариеси, коронки, коренови лечения, извадени зъби. Дори от ежедневните новини, които идват от света на Науката за нови лекарства, материали и технологии става ясно, че нещо не е наред и ожесточено се търси спасение от този проблем.

Но ние трябва да спрем и да се запитаме: Какво се случва с тялото и устата ни ако в нея слагаме популярните съставки на средствата срещу кариес, които преглага пазара - бисфенол А, Натриев лаурил сулфат, Триклозан, Глицерин, Флуор, Алкохол, пластмаса, ЕДТА и всякакви други токсични вещества. Това ли е единственият начин да се спасим от кариеса и усложненията му?

![invisibletoothbrush](/images/posts/invisibletoothbrush.jpg)

<!-- more -->

##Как зъбите ни сами се пазят от кариес?

За да бъде разбран начина по който зъбите остават здрави без нужда от външна намеса има две основни неща, които трябва да изясня: това са човешкият микробиом и дентиновата течност. Те са ключът към здравите зъби.

###Микробиом
Микробиомът е термин, с който се назовават милиардите [микроорганизми](https://bezkaries.com/blog/2016-11-30-%D0%B1%D0%B0%D0%BA%D1%82%D0%B5%D1%80%D0%B8%D0%B8-%D0%B8-%D0%BF%D0%BB%D0%B0%D0%BA%D0%B0/), които живеят навсякъде по тялото ни: по кожата, червата, устата, носа, ушите, очите и във вагината при жените. Почти отмина ерата на вярването, че нашите гени определят живота ни и настъпва времето, в което се знае че гените на тези микроскопични създания са много по-важни. Както и средата, в която те и ние живеем заедно. Човешкото тяло и голяма част от жизненоважните му функции зависят от тази пелена от бактерии, с която сме покрити постоянно.

Епидемията от кариес днес е резултат на съвременната стоматология, която над 100 години използва най-различни химически вещества, за да унищожи микробиома в човешката уста. Масовите средства за орална хигиена, пасти за зъби и над 90% от материалите, лекарствата и антибиотиците които се използват в зъболекарските кабинети са създали бактерии-мутанти, които са заразили над 98% от човечеството, независимо от раса или социален статус.
Всъщност учените дори предполагат, че причината Стрептококус Мутанс да е толкова устойчив е, че в устата вече липсват неговите естествени врагове или иначе казано - тези, полезни бактерии които го държат в нормални граници.

Който и да е патоген може да изяви болестотворната си природа само в подходящи условия, когато организмът е с намалени защитни сили. Когато говорим за зъби, това означава че кариесът може да започне само тогава, когато зъбът е податлив на заболяване. Болестотворните бактерии винаги ще са част от нашият микробиом, но те могат да доведат до заболяване само ако надвишат критичният си брой. Те имат начини да комуникират помежду си и да формират Quorum sensing или с други думи: да изберат да доведат до заболяване или да останат инертни. 

![toothanatomy](/images/posts/toothanatomy.jpg)
illustration: Rachel Ignotofsky

###Дентинова течност
Като част от тялото, зъбите са жива тъкан и те се снабдяват с хранителни вещества чрез дентиновата течност. Това е течност производна на лимфата, която тече през фини каналчета по цялата повърхност на зъба. Тези система от каналчета наподобява начина по който дърветата се изхранват: течността се завърта нагоре и надолу във вътрешността на зъба, докато достигне до всяка негова клетка чак до върха му, където е емайла. Тази течност се движи постоянно от пулпата на зъба към емайла и излиза на повърхността му като микроскопични капчици. Тези капчици се смесват със слюнката в устата и формират защитен слой, който не позволява натрупването на бактериална плака. Това е механизмът по който зъбите се защитават от кариес и комуникират със микробиома в устата.
[Тази революционна теория](https://bezkaries.com/blog/2014-04-23-%D0%BA%D0%BE%D0%B9-%D0%B5-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5%D0%BB-%D0%BD%D0%B0-%D0%BA%D0%B0%D1%80%D0%B8%D0%B5%D1%81%D0%B0/) е описана за пръв път от Д-р Стайнман и Д-р Леонора в книгата им [Dentinal Fluid Transport](http://amzn.to/2jrj8dB), а днес вече има десетки изследвания които изучават поведението на дентиновата течност и я потвърждават [1](http://www.sciencedirect.com/science/article/pii/S0099239906805649), [2](http://journals.sagepub.com/doi/full/10.1177/154411130201300207), [3](https://www.ncbi.nlm.nih.gov/pubmed/28866438), и т.н.

Така че ние хората, имайки тази система и поддържайки я здрава и функционална, можем да я използваме да се защитим от кариес точно като една невидима четка за зъби, която всеки от нас има в устата си.
Нещата, които блокират дентиновата течност и дори могат да обърнат посоката й са повишеното ниво на кръвна захар, стреса и нивото на токсини в тялото. Когато храненето е основно с преработени храни, захар и зърнени брашна; приемат се медикаменти или други химически вещества; и организмът е подложен на хроничен стрес, дентиновата течност става участник в развитието на кариеса.

Всички тези фактори обръщат посоката на течене и през дентиновите каналчета започват да се всмукват бактерии,а по зъбите стартира формиране на лепкава бактериална плака. Така самопочиствщата система се превръща в самозаразяваща се система. Именно това е механизмът за създаване на кариеса. 

![toothanatomy1](/images/posts/toothanatomy1.jpg)
illustration: Rachel Ignotofsky

Зъбната плака става среда за развитието на болестотворни бактерии. Тя им позволява да се скрият в нея от слюнката, която иначе може да ги обезвреди. Лепкавата и плътна слюнка затваря каналчетата на дентиновата течност и защитният слой от слюнка и дентинова течност не може да се формира. Тогава естетвената защита на зъбите спира.

И ако се върнем към това, с което започнах тази статия: съставките в пастите за зъби и зъболекарските материали, най-общо казано, навлизат безпрепядствено през тази деликатна система в общото кръвообращение. Така постепенно водят както до мутация на бактериите и разрушаване на самопочистващата функция на зъбите, така и до по-генерализирани негативни ефекти като хормонални дисбаланси, пропускливост на клетките, [автоимунни заболявания](https://bezkaries.com/blog/2017-06-30-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%83%D1%81%D1%82%D0%B0-%D1%82%D1%8F%D0%BB%D0%BE-%D0%B0%D0%B2%D1%82%D0%BE%D0%B8%D0%BC%D1%83%D0%BD%D0%BD%D0%B8-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B8%D1%8F/) и др.

И ако до преди 60 години се оповавахме на ацидогенната теория: захарта и киселините, производни на бактериите са причинители на кариеса, то вече се знае че тя не е вярна. Киселините и захарта по зъбите не са опасни, ако зъбите са здрави и устойчиви. Това, което трябва да се знае е какъв е механизмът на формиране на кариеса и факта, че зъбите ни са живи тъкани, които могат да се реминерализират.

Кариесът по същество е инфекция/рана във вътрешността на зъба и като всички рани има способността да се самолекува, ако има подходящите условия за това. 

##Как да спрете кариеса?
Почистването на зъбите и контрола на нивото на бактериите в устата е само едната страна на монетата. Истинската защита от кариес идва отвътре, когато условията в тялото са благоприятни, благодарение на пълноценно хранене, стабилни нива на кръвната захар, липса на токсини, възпаления и хроничен стрес. Като живи структури, зъбите ще отговорят на положителните стимули, които им подавате, независимо в какво състояние са. 
