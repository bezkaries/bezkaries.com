---
kind: article
title: "Зъбите и Китайската традиционна медицина: древната мъдрост в модерни времена"
created_at: 2019-07-17
published: true
comments: true
tags:
--- 

Каква е връзката между зъбите и енергията Чи (Qi-термин, с който се обозначава жизнената сила на всяка клетка в Китайската традиционна медицина)? В последните 100 години квантовата физика разкри интригуващи факти за нашата реалност. Факти, върху които са базирани древни науки като Китайската традиционна медицина (КТМ). <br />

![китайска традиционна медицина](/images/posts/fiveelements.jpg)

<!-- more -->

Все още най-популярната теория е че опознаваме света около нас чрез петте си сетива (които всъщност са най-малко седем). Но когато се гмурват в по-дълбоко, субатомно (квантово) ниво, учените откриват че всичко е свързано по някакъв начин. Те наричат това с термина "неразделност"(inseparability). В най-дълбоките слоеве на тази неразделност, буквално е невъзможно да разделим каквото и да било, защото всичко е неразривно свързано. Въпреки че тези неизмерими връзки са невидими, те са основополагащи за нашият свят, нашият живот и начина по който телата ни функционират.<br />

Докато съвременните физици правят тези прозрения чрез сложни математически формули и точни експерименти, древните китайски мъдреци са достигнали до същите заключения чрез просто наблюдение и духовни практики. Те наричат тази "неразделност" Единство (Oneness). КТМ е холистична медицина, практикувана хиляди години, вкоренена в идеята за Единството.<br />

Всички принципи и теории на КТМ отразяват дълбоката характеристика на нашата реалност. Именно затова тя и до днес е приложима; защото се основава на естествените закони за това как сме устроени и как функционираме в нашата триизмерна реалност.<br />

Но нека сега се задълбочим в теорията за Единството и разгледаме зъбите. В КТМ идеята за Петте елемента обяснява взаимовръзките на нашият свят. В тази теория, Зимата е свързана с елемента Вода и с Бъбрека като орган и система. Не е нужно да разсъждавате дълго, за да достигнете до наблюдението че натрупването и съхраняването са в основата на този сезон. Така че зимата е перфектното време (но не единственото време!) да натрупате и запазите жизнена енергия или Чи на Бъбрек.<br />

В КТМ се смята, че Бъбреците събират и доставят Чи за цялото тяло през целият ни живот. И наистина, този орган и прилежащата му отделителна система са отговорни за много важни физиологични функции като пречистването на кръвта например. Освен това са отговорни за изхранването на костите. А зъбите са "излишък" на кости, според КТМ.<br />

Здравето на костите и зъбите зависи от силната Чи на Бъбреците, както и обратното. Това означава зе когато зъбите са стимулирани, системата на Бъбрека също бива стимулирана. И затова е и днешната статия: ще ви кажа една техника, с която да подсилите енергиите и на двете.<br />

Най-подходящото време за практикуването й е зимата, но можете да я използвате във всеки един момент, когато усетите нужда.<br />

Силната и достатъчна Чи на Бъбрек е основа за добро общо здраве и енергия. Без нея, останалите четири елемента не могат да се балансират. Както си спомняте, всичко е свързано. Прилагайки тази проста, но невероятно ефективна практика може да ви помогне да подобрите значително здравето си.<br />

###Ето какво представлява практиката:
Стиснете зъбите си леко, докато усетите че долните и горните се докосват. Повторете 50 пъти, и правете това 2 или 3 пъти дневно, например след като измиете зъбите си и по време на обедната си почивка.<br />

И докато сме на темата, ще използвам момента да се похваля с успешно завършено първо ниво за лекар, практикуващ Китайска традиционна медицина и Акупунктура към Центъра по източна медицина на Медицински университет – Варна.

![акупунктура](/images/posts/aku1.jpg)

