---
kind: article
title: "Въпроси, които да зададете на зъболекаря: детските зъби"
description: "Когато заведете детето си за първи път в зъболекарският кабинет стресът за всички е огромен: Зъболекарят не е сигурен какво да очаква, защото децата често са непредвидими."
created_at: 2015-12-18
published: true
comments: true
tags:
--- 

Когато заведете детето си за първи път в зъболекарският кабинет стресът за всички е огромен: Зъболекарят не е сигурен какво да очаква, защото децата често са непредвидими. Родителят е изнервен и объркан, тревожен дали детето има кариеси, ще има ли нужда от манипулации, ще боли ли, ще струва ли скъпо, ще изисква ли много време? А детето пък е уникална смесица от емоции: любопитство, страх, изненада, подозрителност, радост, желание за кооперативност и бягство едновременно.<br />
Но как да разберете, че това е Вашият зъболекар и можете да му се доверите? Питайте! Задайте всички въпроси, които ви идват на ума. Дори е най-добре предварително да сте си подготвили списък с въпроси. Какво може да питате и кои са оптималните отговори ще научите, ако продължите да четете тази статия.<br />

<!-- more -->


**Какви материали за пломби използвате и правите ли тестове за поносимост към материала, ако е необходимо?** <br />

Най-важното при материала, използван за пломби на детски зъби е да се познава състава му. Във всички зъболекарски материали има различни алергени и зъболекарите знаят кои са те. Когато на детето трябва да му се постави пломба, зъболекарят ще направи тест за алергии към материала. Теста мове да се направи в момента (настолно) или в специализиран кабинет.<br />

**Бихте ли работили с друг материал, който е по-поносим за моето дете, ако теста докаже алергия?**<br />

Очевидният отговор е да, но според мен е важно зъболекарят да се съобрази и с опита си с този материал. Например амалгамата е материал, който изисква стриктно спазване на протокол на работа. Той е хипоалергичен заради Среброто в него, но е токсичен заради съдържанието на Живак.<br />


**Кой е най-щадящият начин за третиране на кариесите на детските зъби?**

Най-безопасният и безвреден начин за лечение на кариес е използването на терапия с озон. Това е съвсем нов и ефикасен метод. За радост все повече се говори за него и става по-достъпен. 

Най-добрият отговор, който бих искала да чуя от моят зъболекар обаче е следният: “Аз знам, че ако един зъб бъде докоснат с машинка, риска от нов и по-голям кариес нараства неколкократно. По тази причина аз предлагам лечение на необратимите кариеси с пломба и профилактична програма за рисковите зъби. Настоявам за ограничаване на захарта и зърнените храни и увеличаване на полезните мазнини и минерали в менюто на моят малък пациент.<br />


**Какво прилагате във Вашата практика за профилактика на ‘рисковите за кариес’ детски зъби?**<br />

Рисковите за кариес зъби са реално всички детски зъби. Защо? Детските зъби са подложени на много промени постоянно, заедно с растящият организъм на детето. Нормално е, защитата от кариес да е по-слаба. С подходящите профилактични средства защитата от кариес се подобрява. Рискови за кариес също така са зъби, в чиято група (резци,кътници) има зъб с кариес или пломба; зъби в диспозиция (криви, струпани) и др.

**Какво представляват силантите и имат ли рискове?**<br /><br />

Силантите напоследък са обявени за най-безопасният начин за защита на детските зъби. Причината за това е, защото не изискват никакво третиране на зъба с инструмент или машинка. Силантите са полимер като множество други зъболекарски материали и съдържат голямо количество BPA(бисфенол А). По принцип част от бисфенол А се отмива с вода и четка след поставянето на материала в устата. Но тъй като силантите са без химична или физична връзка към зъба те трудно остават на мястото си за дълго. Това налага да се подменят два пъти годишно, тъй като малки парченца се отчупват и се поглъщат от детето. Количеството на BPA при поглъщането на подобно количество токсичен материал е фактор, който е добре да се обмисли. Повече за бисфенол А можете да прочетете в [Уикипедия](https://en.wikipedia.org/wiki/Bisphenol_A)


**Препоръчвате ли флуор и защо?**<br />

Флуорът е минерал, който е чужд за човешкото тяло. Това прави определена доза от него токсична. Дозата е индивидуална и лесно може да се подмине безвредното количество, особено що се касае за деца. Уврежданията могат да касаят зъби, кости, меки тъкани и вътрешни органи. Всеки който използва флуор трябва добре да познава начина му на дозиране и рисковете от употребата му. Лично аз смятам, че използването на Флуор е безсмислено, при наличието на далеч по-безопасни алтеранитиви[Ксилитол и Флуор](http://www.bezkaries.com/blog/) <br />

**Можете ли да изготвите профилактична индивидуална програма за моето дете?**<br />

Профилактичната индивидуална програма включва хранителен режим, програма за поддържане на устна хигиена, корекция на допълнителни фактори, които могат да повлияят негативно растежа и развитието на детските зъби(вредни навици и др.)

