---
kind: article
title: "Къси връзки на езика и устните: всичко, което трябва да знаете"
created_at: 2017-04-10
published: true
comments: true
tags:
--- 
Има ли около вас наскоро родили жени и малки бебета? Тогава несъмнено сте чули нещо по темата "къси връзки на езика/долната устна". Защо това състояние е толкова често срещано в последните години? Какви са последствията? А как се лекува? В тази статия ще обобщя цялата достоверна информация и ще развенчая митовете, които битуват по темата.

![lip tie](/images/posts/liptie1.jpg)

<!-- more -->

###Какво всъщност представлява късата юздичка на езика и горната устна?
Всички се раждаме с малко парче кожа, което залавя езика за пода на устата и горната устна за горната челюст (нарича се юздичка или френулум/frenulum lat./). При някои бебета обаче, това парченце кожа е толкова късо, че те не могат да движат езика си. А късата юздичка на горната устна може да доведе до невъзможност да засучат гърдата на майка си, и дори могат да имат трудности при хранене с шише. Обичайно двете юздички се развиват еднакво и ако едната е къса, вероятността и другата да е такава е близо 100%.

**Единствено когато мобилността на устната или езика е затруднена е проблем и само тогава трябва да се вземат мерки. Ако френулумите са къси, но не затрудняват сученето, храненето или говора не е необходимо лечение.**

Анкилоглосията (латинското наименование на това състояние) се разделя на 4 класа, според това, къде  е заловен френулума: при върха на езика при Клас 1 до корена на езика при Клас 4, които често остават скрити. Класификацията при връзките на устната е подобна.

Късите връзки на езика и горната устна имат генетична природа и се регистрират като [дефекти на средната линия](https://academic.oup.com/aje/article/170/1/46/134844/Familial-Recurrence-of-Midline-Birth-Defects-A) Други такива са несрастнала устна, отворено небце, липсващи или свръхбройни рецзи, изкривена носна преграда и т.н. В тази връзка се проучва вличнието на [гена MTHFR](https://ghr.nlm.nih.gov/gene/MTHFR), който кодира синтеза на протеини през бременността.

###Защо напоследък тези диагнози се срещат по-често?
Бебетата винаги са се раждали с къси юздички. Може дори да сте чували за акушерки, които си държат един дълъг и остър нокът, с който при раждането "оперират" клас 1 и клас 2 дефекти на езика и устната. Късите юздички на бебетата са и една от причините храненето с адаптирано мляко да стане толкова популярно (след средата на миналият век), че да се предпочита пред естетвеното кърмене и да се наименува "научно хранене" т.е. одобрено от науката.

Дълго време само най-сериозните Клас 1 и Клас 2 диагнози се регистрираха от педиатрите, и то най-вече когато езикът на бебето заема сърцевидна форма при изплезване или плач. А майките трябваше да избират между ужасната болка от разранени зърна и недохранено бебе или хранене с шише и адаптирано мляко.

![lip tie2](/images/posts/liptie2.jpg)

За щастие новата информационна ера донесе промяната. Диагностиката се извършва много по-успешно не само от специалисти лекари, но и от сертифицирани консултанти по кърмене [ICLCE](http://iblce.org/about-iblce/iblce-country-coordinators/#Bulgaria). Във Фейсбук има [групи за подкрепа](https://www.facebook.com/groups/255749434593265/) на майки, които имат трудности с кърменето. А в лечението се използват революционни лазер-технологии за корекция на късите връзки, без кървене и нужда от обезболяване.<br />

###Има много митове, свързани с късите юздички на езика и устната, но ето малко факти:
-Възможно е свързвaнто на езика към пода на устата да е на повече от едно място (например и на върха, и в корена на езика)<br />
-Задното залавяне на езика (Клас 4) често се диагностицира погрешно като къс език.<br />
-Бебе с къса юздичка на езика може да е способно да се изплези.<br />
-Късите връзки на езика или устната могат да пречат на кърменето.<br />
-Късите юздички не се свиват или не изчезват внезапно, подобно на кожата между пръстите.<br />
-По-големите бебета могат да имат трудности с преглъщането на твърда храна.<br />
-Майката на бебе с къси френулуми може да има много кърма след раждането, но постепенно невъзможността на детето й да суче ефективно да доведе до намалена продукция на мляко и недостатъчно наддаване на бебето.<br />
-Късите връзки могат да са свързани с колики и рефлукс, заради неефективното сучене.<br />
-Късите френулуми могат да доведат до проблеми с изговарянето на някои звуци и думи.<br />
-Късите връзки могат да засегнат израстването на зъбите и заемането на правилното им място в челюстите.<br />
-Къса връзка на устната може да предизвика задържане на храна и киселини около горните предни зъби, а в последствие да се появат бели петна и кариеси.<br />

![lip tie3](/images/posts/liptie3.jpg)

-Къса връзка на устната може да доведе до устно дишане, поради невъзможност да се съберат двете устни. Това често става причина за изкривяване на зъбите и кариес.<br />
-Късата връзка на езика при бебетата се превръща в къса връзка на езика при възрастен човек, който не може да ближе сладолед или да се целува. Това към момента може да ви се стори смешно, но в последствие би могло да е проблем.<br />

###Лечение на къси френулуми на езика и горната устна
Ако предполагате, че бебето ви има подобно състояние, първото което трябва да направите и да потърсите компетентен специалист (педиатър, лекар Уши-Нос-Гърло или консултант по кърмене), който да диагностицира проблема.

Ако проблемът касае невъзможността на бебето да суче, то се налага оперативно прерязване на късите връзки. Можете да избирате това да се направи със ножици, скалпел или лазер. Когато операцията изисква обезболяване, при много малки бебета е необходима пълна упойка и интубиране, за да се избегне всеки риск от попадане на кръв в дихателните пътища. При операциите с лазер не е необходимо обезболяване и манипулацията е практически безкръвна. В това [видео](https://www.youtube.com/watch?v=fIchiP9_wYo&list=FLH7Ti5cem0yRgihqdeLJ9uA) можете да видите операция на френулум на горна устна (ВНИМАНИЕ! Не е подходящо за хора, чувствителни към гледки на рани и кръв). 

###Грижи за детето след операцията
Когато операцията е извършена с лазер, вие ще можете да кърмите бебето си веднага. 
Няколко часа по-късно обаче, бебето може да откаже да суче заради дразненето, което ще изпитва в мястото на операцията. Това усещане ще отмине за няколко часа, като лекарят може да изпише обезболяващи, но много майки използват успешно само хомеопатия.
Зарастването е бързо и често дразненето отшумява напълно до 7 дни. Ето в това [видео](https://www.youtube.com/watch?v=NRjj1ScH0js) можете да видите как се изменя белегът всеки ден след лазерна операция. За да се подпомогне оздравяването е необходимо родителите да масажират и разтягат белега, за да остане гъвкав и подвижен. Ето едно [видео](https://www.youtube.com/watch?v=62pZw0LqYv8), което показва как се прави това.
Ако бебето до операцията не е имало възможност да суче, то може да не знае как да го прави. За да му помогнете, можете да се срещнете с консултант по кърмене след операцията, който да ви даде подходящи съвети и препоръки.

###На кратко:
1. Ако сученето, говора или храненето не са нарушени не е необходимо да се коригират оперативно късите връзки на езика и горната устна.
2. Диагностицирането е от изключителна важност, доверете се на специалист.
3. Съвременната медицина предлага безкръвни лазерни операции с минимален дискомфорт в постоперативният период.
4. Кариес и други орални заболявания често имат връзка с къси връзки на езика и горната устна. Потърсете специалист, който да ви помогне да предотвратите евентуални проблеми.

Искате да научите повече?<br />
Включете се в следващото издание на [програмата "Здрави зъбки"](https://programa.bezkaries.com) за да научите най-важните стъпки които родителите могат да направят, за да предотвратят бъдещи дентални проблеми за своите деца.


Източници:
1.Coryllos, E.  Watson Genna, C.  Salloum, A. (2004), Congenital tongue-tie and its impact on breastfeeding  American Academy of Pediatrics Section on Breastfeeding Newsletter, Summer 2004, 1-6 
2."Hazelbaker Assessment Tool for Lingual Frenulum Function" Retrieved April 2013 
3.“Swallow study for baby with posterior tongue tie.” Retrieved April 2013 
4.Forlenza, G. et al (2010), Ankyloglossia,  Exclusive Breastfeeding, and Failure to Thrive, Pediatrics Vol. 125 No. 6, 1500 -1504. Retrieved April 2013
5.Øyen, N, et al (2009), Familial Recurrence of Midline Birth Defects—A Nationwide Danish Cohort Study,  Am. J. Epidemiol.  doi: 10.1093/aje/kwp087  First published online: May 4, 2009.  Retrieved April 2013 
6.Kotlow, Larry, DDS, Infant Reflux and Aerophagia Associated with the Maxillary Lip-tie1 and Ankyloglossia (Tongue-tie), Retrieved April 2013
7.Palmer, Brian, DDS, Frenum Presentation, Retrieved April 2013
8.Hong, P et al, Defining ankyloglossia: a case series of anterior and posterior tongue ties. Int J Pediatr Otorhinolaryngol 2010; 74(9):1003-1006
9.Notestine, Dr. Gregory, The Importance of the Identification of Ankyloglossia as a Cause of Breastfeeding Problems, Journal of Human Lactation 1990;  6(3):113-115
10.http://nurturedchild.ca/index.php/breastfeeding/challenges/what-to-expect-after-tongue-tie-and-lip-tie-release/
11.http://www.kiddsteeth.com/assets/pdfs/articles/journal-human-lac2013.pdf
12.http://www.kiddsteeth.com/assets/pdfs/articles/Exposing%20the%20top%2010%20Mythsf.pdf
13.https://ghr.nlm.nih.gov/gene/MTHFR#resources
14.https://xedra.wordpress.com/2013/06/10/labial-frenulum/
15.https://www.researchgate.net/publication/267871712_Photodynamic_Therapy_in_Pediatric_Dentistry
