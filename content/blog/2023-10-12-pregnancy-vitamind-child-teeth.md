---
kind: article
title: "Девет месеца, които решават всичко за зъбите за години напред"
created_at: 2023-10-12
published: true
comments: true
tags:
--- 
В последните 5 години бяха публикувани няколко изследвания върху нивото на витамин D в кръвта на бременната жена и влиянието му върху зъбите на детето ѝ - и временните (млечните зъби), и постоянните.
За много специалисти, които не се доверяваме на науката религиозно, тези данни не са изненада: изобилието на витамин D по време на вътреутробното развитие на детето влияе на формирането на костите и зъбите му и винаги трябва да се взима предвид, когато целим устойчиви организъм и здраве.<br />
- [В едно от тези изследвания](https://jamanetwork.com/journals/jamapediatrics/fullarticle/2747330?utm_campaign=articlePDF&utm_medium=articlePDFlink&utm_source=articlePDF&utm_content=jamapediatrics.2019.2545), направено в Дания показва 50% по-малко дефекти в емайла при децата на майки, приемали високи дози от витамина, за разлика от децата на майките от контролната група които приемали стандартната препоръчана доза от 400IU и плацебо. Резултатите са измерени шест години след раждането на децата.


![здравословно](/images/posts/zdravoslovno.jpg)


<!-- more -->


- При майки на деца с кариес на ранното детство (деца 0-5г) [се откриват](https://decisionsindentistry.com/article/enamel-development-vitamin-deficiency-breastfed-infants/) значително по-ниски нива на витамин D, в сравнено с майки на деца без кариеси.<br /> 
- [Доказва се](https://pubmed.ncbi.nlm.nih.gov/25503610/
https://www.ncbi.nlm.nih.gov/pmc/articles/PMC9338139/) влиянието на нивата на витамин D през бременността и през първата година на децата, които на възраст 6-10 години са диагностицирани с емайлова хипоплазия (непълноценно формиране на емайл при постоянните зъби).<br /> 

Макар да се знае важността от пълноценното хранене на майката за нейното собсвено здраве и за здравето на детето ѝ, витамин D се оказва че има по-важна роля във периода преди да се родим, отколкото след това.<br /> 

###Връзката на витамин D и денталното здраве

Растежа, развитието и поддържането на всички процеси в тялото се случват с помощта на витамини и минерали. Нашите зъби също са изградени от минерали, основно Калций и Фосфор. Тези минерали, заедно с витамин D са отговорни за доброто състояние на всички структури в устата, включително зъбите, венците и челюстните кости.<br /> 
Изключително важно е да се разбере от всички - пациенти и здравни специалисти - че проблемите със зъбите не могат да се предотвратят само със четкане и почистване на зъбите. Има много други фактори, които оказват влияние върху денталното здраве, и нивото на витамин D е един от тях.<br /> 
Калциферолът, по-известен като витамин D, се произвежда в човешкото тяло при излагане на слънце. Ултравиолетовите лъчи активират производството му и той спомага за усвояването и задържането на Калцият и Фосфорът в костите и зъбите. Някои храни от животински произход също съдържат витамин D.
Децата в активен растеж се нуждаят от адекватни количества минерали и витамини за да имат устойчиви зъби. Затова в храната им трябва да присъстват много животински мазнини и да имат излагане на слънчева светлина всеки ден.<br />
Деца, които имат дефицит на витамин D са по-уязвими към дентални заболявания като кариес, ортодонтски деформации, но също може да се засегне и тяхната имунна система и естествената способност на тялото за борба с вирусите и инфекциите.<br />
В последните години се установи че дефицита на витамин D е повсеместен заради уседналият начин на живот, предимно в затворени пространства. Допринасящи фактори за ниско ниво на витамин D са рестриктивни диети, хранителни непоносимости, веганизъм, храносмилателни проблеми.<br /> 

###Ролята на специалистите

Слънчевият витамин обезпечава минерализацията на костите и зъбите като помага да се абсорбират минералите, които получаваме с храната. Съответно, ако липсва достатъчно от него това прави зъбите слаби и уязвими към дентални заболявания - кариеси и усложения, възпаление на венците и неправилно развитие на челюстите и захапката.<br />
Необходимо е специалистите, които работят с бременни жени да са наясно с посочените по-горе факти и да насочват изследване на нивата на витамин D в кръвта и при нужда да се назначава терапия. Денталните лекари също са в подходяща позиция да образоват бъдещите майки относно развитието на зъбите вътреутробно и след раждането. Имайки предвид че повече от 80% от съвременните майки кърмят, специалистите в ранна детска грижа също са отговорни за промотирането на превенцията на кариеса и денталните заболявания.<br /> 

###Има ли риск от предозиране на Витамин D

Най-сериозното усложниение при токсични дози на витамин D е натрупването на Kалций в кръвта и вътрешните органи. Хронично предозиране на витамин D при деца може да доведе до ранно вкостяване на дългите кости и нисък ръст. Остри симптоми са гадене и повръщане, мускулна слабост и често уриниране. Съответно, макар изследването на витамин D да е съвсем достъпно за всеки, винаги консултирайте резултатите със специаст и не се самотерапевтирайте, особено в деликатни моменти като бременността и периода след раждането.
