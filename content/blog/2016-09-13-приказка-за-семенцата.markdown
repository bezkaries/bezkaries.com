---
kind: article
title: "Приказка за семенцата"
created_at: 2016-09-13
published: true
comments: true
tags:
--- 
Това е историята на едно семенце. Всъщност в историята участват няколко дузини семенца. 

![магданоз3](/images/posts/parsley3.jpg)

<!-- more -->

Всичко започнало в един топъл летен ден, когато едно Момче и едно Момиче взели шепа позадрямали, сгушени едно в друго мънички семенца. Изведнъж семенцата се озовали насред една кафява постелка, мека и пухкава, такава за каквато винаги били мечтали. Те я нарекли свой Дом.

Момчето и Момичето направили две къщички за семенцата: в едната постлали горска пръст, донесена от една прекрасна борова гора; в другата сложили почва, върху която се отглеждали маслодайни растения по конвенционален начин.

Всички грижи, които полагали Момчето и Момичето за семенцата били едни и същи: поливали ги всеки ден със слънчева дъждовна вода, говорили им и им се радвали. Ден след ден семенцата поемали водата и слънчевата светлина и растяли за радост на своите Човеци.

След две седмици Момичето и Момчето решили да си направят вкусна салата за обяд. Отишли до къщичките на семенцата, за да си наберат хрупкав, свеж Магданоз, но какво видели: магданозените семенца, засяти в индустриално обработваната почва почти не се развили. Техните листенца били съвсем слаби и едва се виждали над пръстта. Самата почва била слепена и напукана. Докато Магданозените семенца в горската почва били дали много листенца, зелени и свежи като Пролетта. Горската почва била рохкава и въздушна, малки буболечки играели сред Магданоза.

Поуката от тази приказка е следната: биоземеделието е не само по-здравословно за хората, то е по-евтино, по-достъпно, по-енергоспестяващо и [по-добро за Земята](https://medium.com/food-is-the-new-internet/washington-state-university-organic-farming-is-a-double-win-more-profitable-and-more-sustainable-f881ceddded7#.zibyitb2r)


![магданоз](/images/posts/parsley1.jpg)

![магданоз2](/images/posts/parsley2.jpg)