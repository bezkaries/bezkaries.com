---
kind: article
title: "Три грешки, които може би допускате, когато миете зъбите си"
created_at: 2017-05-18
published: true
comments: true
tags:
--- 
Миенето на зъбите е едно от нещата, които научаваме в детските си години. С времето, това се превръща в един от почти-безусловните ни рефлекси. И докато никой не се чуди в ежедневието си "Аз дишам ли правилно?" или "Дали баланса на тялото ми е добър, докато ходя?" е добре да се замислим дали не допускаме някоя голяма грешка в миенето на зъбите си.

![brushing mistakes1](/images/posts/mistakes1.jpg)

<!-- more -->

###Грешка №1: Четкате несъзнателно

За [съзнателното четкане говоря в това видео](http://www.bezkaries.com/blog/2016-06-01-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%8F%D1%82-%D0%BD%D0%B0%D1%87%D0%B8%D0%BD-%D0%B7%D0%B0-%D0%BC%D0%B8%D0%B5%D0%BD%D0%B5-%D0%BD%D0%B0-%D0%B7%D1%8A%D0%B1%D0%B8/). Но това, което е важно да разберете е, че несъзнателното четкане може да има повече вреда, отколкото полза. Когато не обръщате внимение на това къде четкате в момента, вие можете да нараните нежните тъкани на венците или пък да пропуснете някой учстък от зъбите си. Освен това несъзнателното четкане обичайно следва една и съща посока всеки път и това може да доведе до натрупване на активните вещества от пастата върху зъбите, от които започва миенето; а към края му да се пропуснат или "претупат" други зъби.

Така че независимо че полагате много старание да изберете [Най-добрата и четка и паста](http://www.bezkaries.com/blog/2014-02-19-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D1%87%D0%B5%D1%82%D0%BA%D0%B0-%D0%B8-%D0%BF%D0%B0%D1%81%D1%82%D0%B0-%D0%B7%D0%B0-%D0%B7%D1%8A%D0%B1%D0%B8/), също толкова важно е да ги използвате с цялото си внимание, за да извлечете всички ползи от тях.

###Грешка №2: Четкате твърде силно

Още един от признаците на несъзнателното четкане, е когато използвате твърде много сила. Грубото четкане със сигурност няма да направи зъбите ви по-чисти, но може да създаде проблеми като [отдръпване на венците, оголване на корените на зъбите](http://www.bezkaries.com/blog/2016-11-02-%D0%BE%D1%82%D0%B4%D1%80%D1%8A%D0%BF%D0%BD%D0%B0%D1%82%D0%B8-%D0%B2%D0%B5%D0%BD%D1%86%D0%B8/) и дори изтриване на емайла.

Ето как да разберете дали четкате твърде силно: обърнете внимание на начина по който държите четката.<br />
Ако около вас има малки деца, които сега се учат да си мият зъбите или да държат молив ще видите, че те използват юмрука си, за да правят това. 
Много хора, макар и порастнали продължават да държат четката си за зъби в юмрука си. По този начин се активират големи мускули на ръката и рамото и несъзнателно прилагаме голяма сила при четкането. 
Всъщност както венците, така и зъбите имат нужда по-скоро от лек масаж, с който да се стимулира кръвотока към тях. Силното и грубо търкане е по-подходящо за почистване на плочките в банята.

Ако откриете, че държите четката в юмрук и четкате с много натиск, то непременно трябва да промените това. По-добрият начин е да държите четката, както държите писалка или както се държи лък на цигулка (вижте на снимката по-долу). Тази позиция на ръката активира по-фините мускули, които отговарят за фината моторика и ще можете да прецизирате движенията си и да почиствате ефективно, без голяма сила.
Зъбите и венците ви ще са ви благодарни за това!

![brushing mistakes2](/images/posts/mistakes2.jpg)

###Грешка №3: Четкате твърде бързо

Този път нямам предвид времето, за което миете зъбите си, но ако темата ви е интерсна можете да прочетете статията ми [Колко дълго да мия зъбите си?](http://www.bezkaries.com/blog/2017-01-23-%D0%B2%D1%80%D0%B5%D0%BC%D0%B5-%D0%B7%D0%B0-%D0%BC%D0%B8%D0%B5%D0%BD%D0%B5-%D0%BD%D0%B0-%D0%B7%D1%8A%D0%B1%D0%B8/).
<br />

Това за което става въпрос е скоростта на движението на четката по време на миене. 
Не съм намерила причината, която кара хората да четкат зъбите си скоростно. Може би рекламите на електрически четки създават впечатлението, че високоскоростното четкане е по-ефективно; или усещането за вибрация при бързото четкане създава илюзията за по-чисти зъби. Не знам...

Това, което мога да твърдя със сигурност е че по-бавните движения са по-ефективни, защото позволяват да разграничим различните участъци, в които се намира четката. А това е особено важно, ако някъде има по-чувствително място.

В човешката природа е да избягва нещата, които са болезнени. Когато в устата започва някакво възпаление на венеца или има кариес, мястото става чувствително и болезнено. Най-лошата идея е просто да прескочите това място.

Това, което трябва да направите е да запомните това място и да му отделите повече време. Намалете силата и скоростта на четкане, така че да няма болка. Опитайте с нежни вибриращи движения на косъмчетата на четката да проучите това място: навлизат ли косъмчетата под венеца? или между зъбите? има ли кръв или някакъв секрет? Почистете четката и опитайте отново, докато успеете да почистите добре. Правете това няколко дни и наблюдавайте дали ще отшуми. Ако няма промяна е добра идея да се консултирате с вашият зъболекар. Но много често с добро почистване и правилна грижа леки възпаления на венеца преминават за два-три дни.

Бавното, внимателно и осъзнато четкане са не само средство за почистване, но ви помагат да опознаете по-добре устата си, да диагностицирате проблемите в зародиш и да подобрите здравината на зъбите, челюстите и венците.


