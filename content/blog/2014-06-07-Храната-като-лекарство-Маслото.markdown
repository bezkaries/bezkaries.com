---
kind: article
title: "Храната като лекарство: Маслото"
created_at: 2014-06-07 
published: true
comments: true
tags:
categories:
- Хранене
- Здраве
- Храната като лекарство
--- 
###Ако искате крепко здраве и дълголетие, то яжте редовно масло! Наистина.. то е добро за вас и от него не се пълнее.

1. **Маслото е "пакетирано" с много важни и ценни витамини**: витамин А, витамин Д и витамин К се откриват в големи количества в истинското масло. За тяхната роля относно здравето съм писала [тук](/blog/2014-03-17-%D0%B2%D0%B8%D1%82%D0%B0%D0%BC%D0%B8%D0%BD%D0%B8/), [тук](/blog/2014-02-24-%D0%B2%D0%B8%D0%B6%D1%82%D0%B5-%D1%82%D0%B0%D0%B8%CC%86%D0%BD%D0%B0%D1%82%D0%B0-%D0%B7%D0%B0-%D0%BF%D0%B5%D1%80%D1%84%D0%B5%D0%BA%D1%82%D0%BD%D0%B8-%D0%B7%D1%8A%D0%B1%D0%B8/) и [тук](/blog/2014-06-02-%D0%BA%D0%B0%D0%BA-%D0%BC%D0%B0%D1%80%D0%B8%D1%8F-%D1%81%D0%B8-%D0%B2%D1%8A%D1%80%D0%BD%D0%B0-%D1%83%D1%81%D0%BC%D0%B8%D0%B2%D0%BA%D0%B0%D1%82%D0%B0/). И все пак ще повторя: **Витамин А** е ключов фактор при изграждането на костите и зъбите, нервната тъкан и очите. В маслото той се намира в най-лесната за усвояване от човека форма: ретинол. Витамин А, който се намира в оранжевите зеленчуци или се приема като синтетична добавка е бета-каротен. Той лесно се превръща в каротен от възрастни здрави индивиди. Но при деца, хора с диабет, тиреоидни проблеми, жлъчни заболявания или хранене бедно на мазнини това е невъзможно. За тях е задължителен приемът на витамин А от истински храни: масло, жълтък, черен дроб.
**Витамин Д** е всъщност хормон, който има влияние върху цялостното здраве и работи в комбинация с витамин А. Той подпомага абсорбцията му и предотвратява предозирането му. Най-добрият източник на витамин Д е слънцето, но често хората не могат да си набавят достатъчно чрез него. Една от най-честите причини за недостиг на витамин Д се среща при хора на нискомазнинно хранене и/или диета без животински продукти.
**Витамин К** Ако си спомняте в проучванията на [Д-р Уестън](/blog/2014-02-27-%D1%85%D1%80%D0%B0%D0%BD%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%B8-%D0%B7%D1%8A%D0%B1%D0%B8-%D1%87%D0%B0%D1%81%D1%82-1/) [Прайс](/blog/2014-03-03-%D1%85%D1%80%D0%B0%D0%BD%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%B8-%D0%B7%D1%8A%D0%B1%D0%B8-%D1%87%D0%B0%D1%81%D1%82-2/) се споменаваше "вълшебната" съставка, която предпазва от кариес и лекува вече налични такива. Той го нарича Активатор Х. Истината е, че това е витамин К2. Най-добрият източник на този витамин е масло, направено от млякото на крави, хранени само на паша. Такова масло е изключително ценна храна, която трябва да присъства ежедневно в храната на децата и на цялото семейство.

2. **Маслото има здравословни ползи за вашето тяло**. Маслото е най-богатият източник на линолеова киселина (CLA) и бутирова киселина. Тези мастни киселини имат доказан [противораков](http://jn.nutrition.org/content/127/6/1055.short?related-urls=yes&legid=nutrition;127/6/1055) [ефект](http://ar.iiarjournals.org/content/26/1A/27.long) при [рак на гърдата](http://link.springer.com/article/10.1007%2Fs11745-009-3288-4) и [тумори в млечните жлези](http://www.ncbi.nlm.nih.gov/pubmed/10386321), [антивъзпалително](http://www.ncbi.nlm.nih.gov/pubmed/11989838) [действие](http://www.fasebj.org/content/early/2000/12/02/fj.00-0359fje.long) в стомаха и червата и имат стимулиращ ефект върху имунитета на бързорастящия и развиващ се организъм при децата. 

3. **От маслото НЕ се пълнее!** То е източник на късоверижни и средноверижни мастни киселини, чиито молекули не се откриват никъде в складираната мастна тъкан в тялото. Всъщност тези мазнини имат важна роля в поддържането на теглото и контролът на апетита. 
Първо, мазнината стимулира освобождаването на жлъчна течност, която подпомага усвояването на витамините от храната, елиминира токсините и изхвърля остарелите хормони извън тялото.
Друг полезен ефект е, че мастните киселини от маслото забавят повишаването на кръвната захар и по този начин създават усещане за ситост, което се запазва по-дълго. Дори при прием на захар и други бързо усвоими въглехидрати (хляб, сладкиши), комбинацията им с масло стабилизира кръвната захар и човек няма онова чувство, че трябва да "похапне нещо сладичко" след основното хранене. И все пак това е доста неблагоприятна комбинация, от гледна точка на храносмилането, така че не я използвайте често. Това което трябва да правите, е да се храните с повече мазнини и достатъчно протеини. По този начин тялото ви няма да усеща глад дълго време, а така можете да контролирате приема на храна и да намалите излишното си тегло.

####Ами холестерола? 
Спомняте ли си [изследването на Ансел Кийс](/blog/2014-03-26-%D0%B2%D0%B5%D0%B3%D0%B5%D1%82%D0%B0%D1%80%D0%B8%D0%B0%D0%BD%D1%81%D0%BA%D0%B8%D1%8F%D1%82-%D0%BC%D0%B8%D1%82/) от 1950г, което анатемосва животинските мазнини и пропагандира зърнените култури и растителните мазнини? Е, вече неколкократно е доказано, че неговата хипотеза, че сърдечно-съдовите заболявания се причиняват от консумацията на холестерол е грешна! Новите проучвания доказват, че нискомазнинното хранене [повишава триглицеридите](http://www.jci.org/articles/view/6572), и [намалява HDL холестеролът](http://www.ncbi.nlm.nih.gov/pmc/articles/PMC296399/), а вие със сигурност не искате това, повярвайте ми! Ниските нива на холестерола се свързват с много заболявания сред които: 

* по-висока смъртност [1](http://www.sciencedirect.com/science/article/pii/S0022395608002525), [2](http://www.ncbi.nlm.nih.gov/pubmed/21951982), [3](http://www.amjmed.com/article/S0002-934300354-1/abstract)

* повишен риск от депресии [4](psychosomaticmedicine), [5](http://www.sciencedirect.com/science/article/pii/0140673693925569)

* повишен риск от насилствено поведение и суицидни действия [6](http://www.psychologytoday.com/blog/the-breakthrough-depression-solution/201106/low-cholesterol-and-its-psychological-effects), [7](http://www.ncbi.nlm.nih.gov/pubmed/11104842)

* повишен риск от деменция и болест на Алцхаймер [8](http://www.neurology.org/content/64/10/1689.abstract), [9](http://people.csail.mit.edu/seneff/EJIM_PUBLISHED.pdf)

Популярен е мита, че HDL холестеролът е добър, а LDL холестеролът е лош. Всъщност един подвид на LDL холестеролът е този, който наранява артериите и в последствие по тях полепват плаки и токсини. Това са малки и плътни частици холестерол. Те се превръщат в безопасните големи и пухкави частици LDL холестерол, когато се консумират полезни наситени мазнини като яйца, масло, кокосово масло и предпазват от инфаркт. [Ето](http://authoritynutrition.com/top-9-biggest-lies-about-dietary-fat-and-cholesterol/) още интересна информация по темата.

Е, убедихте ли се, че маслото е суперхрана? Надявам се тази статия да ви е била интересна и полезна. Съветвам ви винаги да избирате висококачествено масло, направено от млякото на крави, отглеждани на паша. Такова масло е безценен продукт, който трябва да присъства ежедневно на трапезата ви!