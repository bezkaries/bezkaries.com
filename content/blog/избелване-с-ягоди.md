---
kind: article
title: "Избелване на зъби с.. ягоди"
created_at: 2018-05-31
published: true
comments: true
tags:
--- 

Понякога няма нищо лошо в малко суета, стига да в здравословни граници.
Именно такава рецепта ви оредлагам днес: избелване на зъбите с ягоди.

![strawberries1](/images/posts/strawberries1.jpg)

<!-- more -->

###Какво ви е нужно?
Нужни са ви 2 по-дребни или 1 по-голяма ягода. Поставете в малък съд и размачкайте ягодите докато пуснат сок. Произхода на ягодите не е от голямо значение, защото киселината, която съдържат винаги е органична. Но ако имате достъп до домашни ягоди, можете да ни се похвалите и да ви позавиждаме благородно.

###Как се прави?
Потапяте чистата си четка за зъби в ягодовият сок и внимателно нанасяте на зъбите. НЕ ЧЕТКАЙТЕ! Целта е само да намажете зъбите с ягодовият сок и да оставите да действа за 2-3 минути. 
След това трябва да изплакнете устата си с алкализиращ разтвор, например 1 ч.л. сода за хляб в 1 ч.ч. вода или разтвор на течен хлорофил. Тази стъпка е много важна, за да се преустанови действието на киселината и да не продължи деминерализирането на зъбният емайл повече от необходимото. Не мийте зъбите си поне 30 минути след процедурата.

ВИДЕО

###Как действа?
Ягодите съдържат една от "меките" органични киселини - ябълчна киселина. По същество избелването на зъбите е деминерализация на повърхностният слой на емайла, което води до обновяването му. Разбира се за това е необходимо пълноценно хранене, което да набави нужните минерали - Калций и Фосфор. 

ЛИНКОВЕ

###Колко често?
Избелването с ягоди не е агресивно като другите (дори и натурални) методи, но отново не бива да се прави твърде дълго. Забележими резултати, без риск можете да постигнете ако всеки ден в рамките на две седмици правите описаната процедура. 

###За кого се препоръчва?
Всички хора, които имат здрави зъби и искат да озарят усмивката си за лятото.
Хора, които следват реминерализиращ протокол за заздравяване на зъбите си.

###За кого НЕ се препоръчва?
Хора, които имат чувствителни зъби от плодове, сладко, студено; хора, които имат кариеси и активни възпалителни процеси в устата.


В случай, че темата за избелването ви е интересна прочетете също тези статии:
ЛИНКОВЕ