---
kind: article
title: "Връзката уста-тяло: автоимунните заболявания"
created_at: 2017-06-30
published: true
comments: true
tags:
--- 
Практикувайки функционална медицина, връзката УСТА-ТЯЛО винаги е матрицата в която мисля. И не е само в посоката как всичко, което слагаме в устата си влияе на тялото ни; обратното също е изключително важно: вече се знае, че [хроничният стрес](https://bezkaries.com/blog/2014-06-29-%D1%81%D1%82%D1%80%D0%B5%D1%81%D1%8A%D1%82/) или дефицита на някои [витамини и минерали](https://bezkaries.com/blog/2014-03-12-%D0%B2%D0%B8%D1%82%D0%B0%D0%BC%D0%B8%D0%BD%D0%B8/) могат да повлияят значително здравето на устата.

**Но наистина ли заболяване по зъбите и венците може да повлияе здравето на цялото тяло? Може ли влошеното орално здраве да има връзка с автоимунно заболяване? И ако да, какво да направим, за да спрем пагубният процес?**

![autoimmunedisease1](/images/posts/autoimmunedisease.jpg)

<!-- more -->

**Краткият отговор е Да**. Няколко научни изследвания [1](http://www.joponline.org/doi/abs/10.1902/jop.2000.71.8.1375), [2](http://onlinelibrary.wiley.com/doi/10.1111/j.1834-7819.2009.01144.x/full) от последните години потвърждават, че оралното здраве влияе на цялото здраве на организма. В настоящата статия ще разгледаме връзката между заболяванията, които засягат зъбите и автоимунните състояния; както и кои превантивни мерки са ефективни срещу разпространяваето на болестните процеси от устата към цялото тяло.
<br />

##Заболяванията на пародонта и ревматоидният артрит

Човешката уста, и по-специално венечната тъкан(гингива), която покрива челюстите, небцето, мускулите, корените на зъбите има специфична структура и функция. Малките джобчета, които се образуват между венеца и коронката на зъба имат определяща роля за цялото здраве на организма.

Особеното за тези малки джобчета е, че са изложени на външната среда, защото макар и в устата, имат досег с всичко което е навън; а клетките на имунната система не постъпват в тях. В същото време, за разлика от кожата която има постoянен достъп на кислород, във венечните джобчета той почти изцяло липсва и това ги прави подходяща среда да колонизират силно болестотворни за човека бактерии. А през богато кръвоснабдената гингива тези бактерии и продуктите на тяхната обмяна навлизат безпрепядствено в кръвообращението.

Запознайте се с лошите герои в нашата история: **Porphyromonas Gingivalis** и **Actinobacillus Actinomycetemcomitans** (и въпреки, че мога да казвам целите им имена без да се запъна, ще ги наричаме PG и AA на кратко).

Научни изследвания доказват [1](https://www.ncbi.nlm.nih.gov/labs/articles/27974664/), [2](https://www.ncbi.nlm.nih.gov/pubmed/19441735), [3](http://www.bprclinrheum.com/article/S1521-6942(15)00004-2/abstract), че заразяването с именно тези бактерии, причинители на Пародонтит могат да доведат до автоимунното заболяване Ревматоиден артрит.

**Какво се случва всъщност?** PG и AA произвеждат специфичен ензим, който кара определени протеини в тялото да се синтезират с неправилна форма. Ако инфекцията остане нелекувана и хронифицира, имунната система става чувствителна към този вид протеини и започва да ги атакува. За съжаление, тези протеини не се намират само във венците, а са основна градивна единица на съединителната тъкан в цялото тяло. С времето имунната система започва да атакува не само протеините с неправилна форма, а всички от този вид и се създава така нареченото автоимуннo заболяване (когато тялото унищожава собствените си тъкани). 

Както Пародонтита, така и Ревматоидния артрит по същество са едно и също заболяване: унищожава се съединителната тъкан, близо до кост. Изражението при Ревматоидния артрит са силни, нетърпими болки в ставите, а при Пародонтита - загуба на тъканите, които поддържат зъбите в костта, което е най-честата причина за преждевремнна загуба на зъби.


##Заболяванията в устата и щитовидната жлеза

Никой не иска да има кариес. Още по-малко желана е ситуацията, в която кариесите се множат неконтролируемо, въпреки ходенето по зъболекари и постоянното им пломбиране. Именно случаите на множествен кариес могат да бъдат симптом на състояние, касаещо щитовидната жлеза. Хипо и хипер-тиреоидизмът могат да причинят многобройни проблеми на зъбите и устата [табл.1](https://www.ncbi.nlm.nih.gov/pmc/articles/PMC3169868/)

![autoimmunedisease2](/images/posts/tableone.jpg)

**Какво се случва всъщност?** Дисфункцията на щитовидната жлеза затруднява тялото да произвежда нормално количество от някои важни хормони, които регулират редица процеси в тялото. Това създава лавиноподобна реакция, която може да наруши работата на жизненоважни органи и системи. По отношение на устата, ефектите предизвикани от дисфункцията на щитовидната жлеза предизвикват сериозни промени в зъбите, езика и венците.

- Повишен риск от възпаление на венците и сърдечно-съдови заболявания<br />
Състоянията, свързани с щитовидната жлеза могат да намалят способността на тялото да лекува раните си. Това е крайно неприятно, що се отнася до венците и пародонта. Нежните венци, изложени на агресивната външна среда имат нужда от бързо и пълно възстановяване на тъканите, за да се предотврати навлизането на бактерии и токсини в кръвоносната система на тялото. Първият симптом са кървящите венци, но за съжаление това е само началото. Възпаление от подобен тип с времето може да увеличи [риска от сърдечно-съдови заболявания](https://www.ncbi.nlm.nih.gov/pubmed/28531825). 

- Сухота в устата (Ксеростомия) и кариеси<br />
Както си личи от името, сухотата в устата се дължи на намалено производство на слюнка от слюнчените жлези. Обичайно, слюнката помага да се предотвратят кариесите по два начина. Първо, разтваря храната която ядем и това помага да се усвои по-добре, а също и предотвратява полепването на някои малки частици, като нишесте например, по зъбния емайл. Второ, слюнката осъществява заздравянето на зъбите като непрекъснато доставя минерали към всички зъби. 

Когато слюнката е недостатъчно количество, храната полепва много по-лесно по зъбите. С времето това води до създаване на дебел слой бактериална плака и образуване на кариеси. По-малко слюнка означава също, че по-малко минерали се доставят към зъбите и реминерализацията се забавя или спира. Именно такъв случай срещнах в практиката си наскоро и успях да насоча пациентката към специалист, за да потърси адекватно лечение за нейният проблем.

- Уголемен, подут език (Макроглосия)<br />
Нарушената функция на щитовидната жлеза може да доведе до необичайно уголемяване на езика, което да предизвика трудности с говора, дъвченето и преглъщането на храната, съня. Най-големият проблем на това състояние е нарушаването на цикъла на бодърстване и сън. Много пациенти изпитват затруднения със заспиването, както и с нормалното дишане в легнало положение. Недостатъчният сън в дългосрочен план може да доведе до ментално изтощение, както и да стане предпоставка за развитие на болестта на Алцхаймер.

- Невъзможност за усещане на вкус (Дисгезия)<br />
Макар това състояние да не е жизнезастрашаващо, загубата на вкус понижава чувствително качеството на живот на пациентите.

##Как да спрете омагьосаният кръг на разпространяване на болестта от устата към тялото и обратно?

1. [Научете се как да миете зъбите си правилно](https://bezkaries.com/blog/2017-05-18-%D1%82%D1%80%D0%B8-%D0%B3%D1%80%D0%B5%D1%88%D0%BA%D0%B8-%D0%BF%D1%80%D0%B8-%D0%BC%D0%B8%D0%B5%D0%BD%D0%B5-%D0%BD%D0%B0-%D0%B7%D1%8A%D0%B1%D0%B8/). Научете и децата си как да мият зъботе си правилно, за да няма никаква възможност на бактериите да колонизират устите им.

2. Почиствайте междузъбните пространства и масажирайте венците с [воден душ](http://amzn.to/2h8QEyx) или [конец за зъби](https://bezkaries.com/blog/2016-08-10-%D0%BA%D0%BE%D0%BD%D0%B5%D1%86-%D0%B7%D0%B0-%D0%B7%D1%8A%D0%B1%D0%B8/)

3. [Научете се как да поддържате здравословен биофилм в устата си](https://bezkaries.com/blog/2016-11-30-%D0%B1%D0%B0%D0%BA%D1%82%D0%B5%D1%80%D0%B8%D0%B8-%D0%B8-%D0%BF%D0%BB%D0%B0%D0%BA%D0%B0/).

4. Ако вече имате пародонтално заболяване, потърсете [професионална помощ и подкрепа](https://bezkaries.com/services/).

<iframe style="width:120px;height:240px;" marginwidth="0" marginheight="0" scrolling="no" frameborder="0" src="//ws-eu.amazon-adsystem.com/widgets/q?ServiceVersion=20070822&OneJS=1&Operation=GetAdHtml&MarketPlace=GB&source=ac&ref=tf_til&ad_type=product_link&tracking_id=bezkariescom-21&marketplace=amazon&region=GB&placement=B00WLWZA5A&asins=B00WLWZA5A&linkId=&show_border=true&link_opens_in_new_window=true">
</iframe> <iframe style="width:120px;height:240px;" marginwidth="0" marginheight="0" scrolling="no" frameborder="0" src="//ws-eu.amazon-adsystem.com/widgets/q?ServiceVersion=20070822&OneJS=1&Operation=GetAdHtml&MarketPlace=GB&source=ac&ref=tf_til&ad_type=product_link&tracking_id=bezkariescom-21&marketplace=amazon&region=GB&placement=B01G3I42Q0&asins=B01G3I42Q0&linkId=&show_border=true&link_opens_in_new_window=true">
</iframe>