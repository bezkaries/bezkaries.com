---
kind: article
title: "Опасната козметика - част 2"
created_at: 2014-07-12 
published: true
comments: true
tags:
categories:
- Здраве
- Красота
--- 
В предишният [пост](/blog/2014-07-05-%D0%BE%D0%BF%D0%B0%D1%81%D0%BD%D0%B0%D1%82%D0%B0-%D0%BA%D0%BE%D0%B7%D0%BC%D0%B5%D1%82%D0%B8%D0%BA%D0%B0/) по темата ви посочих само малка част от потенциално опасните съставки на козметичните продукти. Днес ще ви запозная по-подробно с най-разпространените вещества, които се влагат навсякъде, а са потенциално опасни за хората и не по-маловажно: опасни са за околната среда.

Как да разпознаем "лошите" от "добрите" съставки? Много просто! **Трябва да се научите да четете етикетите.** Винаги! Независимо какво ви обяснява продавачката в магазина, независимо, че на рекламата казват колко е качествен даден продукт, или пък отпред е изрисувано сладко бебе, а до него се разпростира огромен (вероятно) зален надпис "Био" или "Натурален". Винаги поглеждайте в задния двор!

Какво е първото нещо което трябва да ви направи впечатление? На всеки етикет независимо дали става въпрос за храна, козметика или препарат за почистване съставките са изброени според количеството им, вложено в продукта. Т.е. най-голямо количество има от първата съставка, а най-малко от последната. Това има известна тежест при определянето на качествата на продукта, но ето кои съставки не искаме да присъстват въобще в списъка:

1. **Парабени**. Парабените са най-широко разпространените консерванти в козметичната индустрия. Използват се като антимикробно средство и удължават срока на годност на продуктите.
**Как да ги откриете**: най-често срещаните парабени са methylparaben, propylparaben, ethylparaben, benzylparaben и butylparaben.
**Къде се намират**: почти навсякъде - шампоани, лосиони, почистващи препарати, пасти за зъби, кремове и много други.
**Защо да ги избягваме**: Парабените имитират човешките хормони и могат да предизвикат различни ендокринни нарушения. Въпреки че няма достатъчно данни за продължителна употреба на ниски дози от парабени, концентрирани количества парабени са свързани с рак, ендокринни смущения, репродуктивна токсичност, имунотоксичност, невротоксичност и дразнения на кожата.
**Алтернативи**: избягвайте продукти, които съдържат парабени, когато това е възможно. Търсете продукти, които съдържат алтернативи на парабените като био козметиката,която съдържа екстракт от семена на грейпфрут, масло от нийм, екстракт от розмарин, калиев сорбат. Ако е възможно използвайте безводни продукти (и по този начин по-малко склонни към замърсяване) или продукти, опаковани във флакон с помпа. Избягвайте бурканчета и кутийки.

2. **Петролатум**. Популярен още като вазелин, това на практика е нефтен продукт, смес от въглевордороди.
**Как и къде да го открием**: На продуктите се изписва като petrolatum и petroleum jelly, mineral oil, paraffinum liquidum, минерално масло. Използва се в много продукти за грижа за кожата, защото е евтин. Може да го срещнете в балсами за устни, кремове, лосиони.
**Защо да го избягваме**: Petrolatum е минерално синтетично масло и причинява много проблеми тъй като нарушава естествените механизми на овлажняване на кожата, което от своя страна води до суха и напукна кожа. Производителите го използват защото е изключително евтино.
Petrolatum запушва порите и не позволява на кожата да диша и да се освобождава от токсините. 
**Алтернативи**: няма. Проверете етикетите си и избягвайте продукти, съдържащи Petrolatum.

3. **Триклозан** - широкоспектърен антибактериален и антигъбичен агент, който се използва в много козметични продукти
**Какво пише и къде се намира**: Triclosan. Използва се в много сапуни, пасти за зъби, води за уста, продукти за грижа за кожата
**Защо да го избягваме**: Има доказателства, които сочат, че Триклозан може да допринесе за създаването на щамове на бактерии, които са резистентни към антибиотици. Също така е възможно да погълнете част от продукта, което ще наруши баланса на микроорганизми в храносмилателната ви система.
Подобен препарат е и **Хлорхексидинът**, използван масово в зъбната козметика.
**Алтернативи**: няма. Избягвайте да купувате антибактериални продукти за ежедневна употреба.

4. **Пропиленгликолът** е химически синтезиран овлажнител, който задържа водата и не й позволява да се изпари от кожата.
**Как и къде да го открием**: На етикетите се изписва като: propylene glycol, 1,2-propanediol, propane-1,2-diol. Намира в продукти за грижа за кожата, понякога в много големи дози - в сапуни, лосиони, кремове и др.
**Защо да го избягваме**: Пропилен гликол има малка молекула и се абсорбира през всички слоеве на кожата. Може да предизвика дразнене и чувствителност на кожата, очите и белите дробове, дори и в много малки дози. Свързва се с токсичност за определени органи и може да предизвика хормонални нарушения.
**Алтернативи**: няма. Проверете етикетите и избягвайте продукти, съдържащи Propylene Glycol

5. **Sodium Lauryl Sulfate(SLS)**
**Как и къде да го открием**: sodium laureth sulfate, sodium lauryl sulfate, sodium lauryl ether sulfate. Това синтетично вещество се използва в шампоаните, перилните препарати, пасти за зъби, води за уста и служи за образуване на пяна.
**Защо да го избягваме**: Предизвиква раздразнения на очите, кожни обриви, косопад, пърхот на скалпа и алергични реакции. Според научните изследвания SLS води до дразнене на кожата и може дза се свърже с появата на рак, смущения на ендокринната система, репродуктивна токсичност и невротоксичност.
**Алтернативи**: няма. Проверете етикетите си и избягвайте продукти, съдържащи Sodium Lauryl Sulfate.<br />
6. **Формалдехид-отделящи консерванти** - консерванти, които се използват заедно с или вместо парабените
**Как и къде се намират**: срещат се под наименованията Quaternium-15, Dimethyl-dimethyl (DMDM) hydantoin, Imidazolidinyl urea, Diazolidinyl urea, 2-bromo-2-nitropropane-1,3-diol (bronopol). Търсете ги в продукти за косата и продукти за лична хигиена, бебешки кърпички и лакове за нокти.
**Защо да ги избягваме**: Urea and Diazolidinyl Urea са най-често използваните каонсерванти след парабените. Установено е, че са основна причина за контактен дерматит. Формалдехид-отделящите консерванти освобождават формалдехид, който е канцерогенен и се свързва с проблеми в развитието, ендокринни смущения, алергии, имуннологични проблеми и др. Формалдехидът е обявен за канцероген от много експертни и държавни органи. **Европейският съюз ограничава** употребата на формалдехиди в продукти за лична хигиена и изисква, продуктите с формалдехиди или формалдехид-отделящи съставки да се етикират като "съдържащи формалдехид".
**Алтерантиви**: няма. Проверете етикетите си и избягвайте продукти, съдържащи формалдехид и формалдехид-отделящи консерванти <br /><br />
* **Други**
  * Всички цифри (80% от тях са рискови съставки)
  * Думи, които завършват на -one, -thicone, -siloxan: това са **силикони**, които със сигурност нямат място върху кожата ви.
  * Всички С с последващ нечетен номер са синтетични съставки
  * Етеричните масла се правят само от растения, освен тези от цитрусови плодове. Няма етерично масло от манго!
  * Натуралните продукти са в тъмни, **пастелни цветове**. Искрящо жълтият или ярко розов сапун не е натурален.

Надявам се тази статия да ви е била **интересна** и най-вече **полезна**. Ако сте загрижени за здравето на приятелите и семейството си, споделете я с тях.