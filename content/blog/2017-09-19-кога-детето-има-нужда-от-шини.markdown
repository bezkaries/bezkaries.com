---
kind: article
title: "Кога детето ми има нужда от шини и мога ли да я предотвратя?"
created_at: 2017-09-19
published: true
comments: true
tags:
--- 
Ако сте родител, вие най-вероятно някога сте се чудили дали детето ви има нужда от шини. Шините са притеснение за родителите защото са скъпи, неудобни и не особено желани от децата. Но сигурна съм, както вие, така и аз искаме децата ни да имат хубава усмивка и равни зъби.

Тайната на добрата захапка е във  функционалната роля на лицевите мускули и челюсти. За да бъде детето с прави зъби, когато порасне е необходимо черепните кости и челюстите да се развият правилно в по-ранните му години.

![braces2](/images/posts/braces2.jpg)

<!-- more -->

###Кога да заведем детето за пръв път при ортодонт?
Официалната препоръка идва от Американската асоциация по ортодонтия, която съветва децата да бъдат заведени при ортодонт около седмата година. Но ето къде е проблемът: причините за кривите зъби започват много преди това, а развитието на челюстите на детето завършва крайните си етапи на 7 години. Така че ако причината се открие по-рано, то може да се избегне нуждата от ортодонтско лечение.

Функционалната дентална медицина може да помогне да бъде идентифицирана причините и да предложи различни решения за преодоляването им.

Миофункционалната и орофациалната терапия са две научни области които се занимават с коригиране на тези проблеми, но дори и вие можете да забележите  някой ортодонтски аномалии още в зародиш, ако знаете какво да търсите.

###Как да помогнете на децата си да имат прави зъби
Ключови фактори в растежа на равните и подредени зъби и добре развити челюсти са<br />
- дишането през носа<br />
- позицията на езика<br />
- позицията на устните<br />
- стойката на тялото<br />

![braces](/images/posts/braces.jpg)

###Какво причинява струпване на зъбите?
**Неправилно скелетно развитие**<br />
Ако вашето дете има неправилна стойка или диша предимно през устата, то може да има нарушения в растежа и развитието на лицевите мускули или челюстите.  Това може да се случи след поредица от събития в критични точки по време на растежа на детето.
Развитието на широко  небце е ключът към подредените зъби и развитите челюсти. Това е така, защото костта, върху която е разположена горната челюст е център на растежа на лицето.  Черепните дисбаланси могат да включват както черепа и челюстите, така  и костите на врата и раменете.

**Максила или горна челюст** - от долната страна на максилата са наредени горните зъби, а от горната й страна се намират очните орбити. Правилното развитие на горната челюст  се дължи на  дишането през носа и позицията на езика в устата.<br />

Знаци за недоразвита горна челюст:<br />
- високо и тясно V-образно небце<br />
- дълго и тясно лице<br />
- не добре изразени скули<br />
- плоска средна част на лицето гледано отстрани или плосък нос<br />
- хлътнали очи<br />

**Мандибула или долна челюст** - върху нея са наредени долните зъби, а в  краищата си се захваща за черепа благодарение на темпоромандибуларната става.

Знаци за недоразвита долна челюст:<br />
- силно вдадена назад брадичка или "птиче лице"<br />
- окръглена долна част на лицето<br />
- страничен профил с долна челюст която е по-ниска в задната си част отколкото в предната<br />

**Обструкция на носните ходове**<br />
Дишането през носа е изключително важно за правилното развитие на челюстите и зъбите.  За  един ден всеки човек си поема въздух между 20 и 30 хиляди пъти.  Дишането генерира налягане върху носните кухини и синусите, което стимулира горната челюст да расте.
Ако детето често има запушени синуси или запушен нос Те могат да станат причина за устно дишане. Най-честите причини са<br />
- хронични инфекции в синусите<br />
- изкривена носна преграда<br />
- постоянно подути сливици<br />
- хронични инфекции на горните дихателни пътища<br />
- алергии<br />


**Неправилна позиция на езика**<br />
Езикът е в правилната си позиция в устата, когато върхът му се намира непосредствено зад  резците, а тялото му е залепено за небцето. Тази позиция активира мускулите които са свързани към челюстите,  гръбнака и гърлото и е свързана с правилната позиция на тялото.
Най-честата неправилна позиция на езика е той да е паднал на пода на устата и да лежи между долните зъби. Най-лесният начин да разберете дали това е така и при вашето дете е като погледнете  дали по езика му няма отпечатъци от долните му зъби. Други симптоми на неправилна позиция на езика са различни говорни дефекти, както и къса [връзка под езика](https://bezkaries.com/blog/2017-04-10-%D0%BA%D1%8A%D1%81%D0%B8-%D0%B2%D1%80%D1%8A%D0%B7%D0%BA%D0%B8-%D0%BD%D0%B0-%D0%B5%D0%B7%D0%B8%D0%BA-%D0%B8-%D1%83%D1%81%D1%82%D0%BD%D0%B0/).

 ![tongueposition](/images/posts/tongueposition.jpg)

**Неправилна позиция на устните**<br />
Нормално когато устните са в покой те трябва да се допират съвсем леко и без напрежение.  Ако устните на детето не са в оптимална позиция, това често се дължи на ниско разположен език, но и други фактори могат да окажат влияние като трудности в преглъщането или някои вредни навици. Най-често долната устна показва такива признаци и стои без тонус, свободна и увиснала напред.

**Вредни навици**<br />
- смучене на пръст<br />
- смучене на биберони<br />

Смученето на пръст и използването на биберони след като детето има зъби в устата си могат да станат причина за нарушения захапката Добрата новина е, че това може да бъде предотвратено и има достатъчно време да бъде коригирано по време на растежа на детето.

###В заключение
Причините за лошата захапка и кривите зъби при децата често започват малко след раждането. Но ако знаете  знаците които да ви насочат че детето би могло да има проблем, е много по-вероятно шините бъдат избегнати и проблемът да бъде преодолян.
