---
kind: article
title: "Билки за здрави зъби: Хвощ"
created_at: 2019-12-04
published: true
comments: true
tags:
--- 
Билките в българските домове не са изключение. Почти във всяко домакинство се поддържа наличност от поне една -две билки, които се използват за различни леки симптоми: чай от лайка при простуда, запарка от смрадлика при кожни проблеми и т.н. От няколко години аз открих прибавих и Хвощът към домашната билкова аптечка, като най-ефективен е под формата на тинктура. В тази статия ще ви покажа как можете да си направите домашна тинктура и да я използвате, разбира се, след като се консултирате с линият си лекар.

Тинктурата от хвощ е богата на Силиций, който е един от ключовите микроелементи за [реминерализиране на зъбите и костите](https://bezkaries.com/blog/2018-09-17-реминерализиране-на-растителна-диета-възможно-ли-е/). Хвощът съдържа още витамин С, витамини от групата В, витамин Е, витамин К, минералите Калий, Калций и Магнезий, Желязо, Цинк и Мед. Този богат на минерали и антиоксиданти състав благоприятства също съединителната тъкан като заздравява кожата, косата и ноктите; подсилва имунитета и справянето с вирусни инфекции; подобрява храносмилането, кръвоносната и дихателната система; от древността е познат като лек за бъбречни проблеми, включително при нощно напикаване.


![тинктура хвощ 1](/images/posts/horsetail5.jpg)

<!-- more -->

Първа стъпка е да си наберете свежи стръкове хвощ, които се намират през лятото, между юни и септември в планините със средна надморска височина.

![тинктура хвощ 2](/images/posts/horsetail8.jpg)

Стръковете се смилат на ситно с робот, а може да се намачкат и с хаванче и пестик.

![тинктура хвощ 3](/images/posts/horsetail3.jpg)

Смлени би трябвало да изглеждат така:

![тинктура хвощ 4](/images/posts/horsetail11.jpg)

Слагате смленият хвощ в стъклени буркани и заливате с вряла вода, колкото да покрие зелената маса. Това помага да се освободят повече от ценните съставки.

![тинктура хвощ 5](/images/posts/horsetail7.jpg)

За разтворител може да използва алкохол или глицерин. Аз направих две партиди - една с домашна ракия, която подарих и една с глицерин за лична употреба. 

![тинктура хвощ 6](/images/posts/horsetail6.jpg)

Добавя се глицерина, който трябва да е в съотношение 3:1 спрямо сместта от хвощ и вода.

![тинктура хвощ 7](/images/posts/horsetail9.jpg)

За консервант може да се добави 1 лъжица меласа. Аз я добавих още на този етап, но сега смятам че би било по-уместно да се прибави на края, след като тинктурата се прецеди. С лъжица разбърквате добре, за да сте сигурни че няма никакви балончета с въздух в сместта.

![тинктура хвощ 8](/images/posts/horsetail1.jpg)

Затваряте буркана добре и го надписвате. Оставяте на тъмно място за 4-6 седмици като през няколко дни разклащате буркана.

![тинктура хвощ 9](/images/posts/horsetail4.jpg)

След 4-6 седмици прецеждате сместта през марля и съхранявате на стайна температура в съд от тъмно стъкло. Приема се по 1 ч.л. сутрин на гладно, разтворен във вода. На всеки 3 седмици правете по 1 седмица почивка. **Не забравяйте преди да започнете да приемате добавки да се консултирате с личният си лекар!**
<br />
Източници:<br />
[Изследване на терапия с Калций и титриран хвощ при жени с остеопороза): Randomized double blind study](https://www.researchgate.net/publication/291306877_Female_climacteric_osteoporosis_therapy_with_titrated_horsetail_equisetum_arvense_extract_plus_calcium_osteosil_calcium_Randomized_double_blind_study)
[Ефекта на маз от хвощ върху заздравянето на раните и болковият интензитет при жени след проведена епизиотомия](https://www.ncbi.nlm.nih.gov/pmc/articles/PMC4441770/)
[Състав и антимикробна активност на етерично масло от хвощ](https://www.ncbi.nlm.nih.gov/pubmed/16397851)
[Антиоксидантна и антипролиферативност на екстракт от Хвощ](https://www.ncbi.nlm.nih.gov/pubmed/20170379)

Искате да научите повече за хранителните добавки?<br />
Включете се в следващото издание на [програмата "Здрави зъбки"](https://programa.bezkaries.com) за да научите най-важните стъпки които родителите могат да направят, за да предотвратят бъдещи дентални проблеми за своите деца.