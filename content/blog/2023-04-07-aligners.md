---
kind: article
title: "Как да се грижите за зъбите си ако се лекувате с алайнери"
created_at: 2023-04-07
published: true
comments: true
tags:
--- 


В последните години прозрачните шини или алайнери добиха голяма популярност. И макар всичко в рекламата им да звучи безкрайно красиво и романтично, вече имам няколко пациенти с напреднала деминерализация на емайла (начална форма на кариес) след поставянето им.<br />

![алайнери](/images/posts/aligners.jpg)

<!-- more -->

###Но първо какво представляват алайнерите?<br />


Алайнерите са ортодонтски апарати, които се използват за изправяне на зъбите и захапката, но за разлика от металните брекети са много по-естетични защото са прозрачни. В допълнение към тях, при повечето пациенти се налага залепянето на малки купчинки от дентална пластмаса (атачмънти) върху някои от повърхностите на зъбите, които помагат за преместването на зъбите. В рамките на едно лечение пациентът получава между 10 и 30-50 прозрачни шини които сменя средно през две седмици и носи по минумим 22 часа за денонощие. Тези шини се изработват от 3D принтер и при някои от системите лечебният план се генерира изцяло от компютър. 


###Какви са позитивите на този метод на лечение?

- Естетични - от всички ортодонтски апарати, алайнерите са най-естетични макар и да не са съвсем невидими.<br />


- Скорост - при някои случаи лечението може да бъде по-кратко отколкото с брекети или други апарати.<br />


- Удобство - липсват метални части и остри ъгли, които да дразнят бъзите, устните и езика (по изключение в някои случаи може да се поставят в някои случаи бутони за ластици)<br />


- Резултати - за алайнерите някои движения на зъбите са много по-лесни, отколкото за брекетите (и обратно)<br />


- Прилагана сила - прилаганата сила върху зъбите се дозира по-прецизно, защото се прави от компютър<br />



- Хигиена - почистването на зъбите е по-лесно отколкото с фиксиран апарат като брекети<br />


- Челюстната става - с алайнерите могат да се повлияят проблеми в темпоромандибуларната става<br />
 

###Какви са негативите?

- Проблеми с говора - нормално за 2-4 дни след поставянето на тънката пластмасова шина се появяват някои трудности с изговарянето на думите. За да преодолеете това говорете много, въпреки фъфленето. А ако в периода имате важна среща или събитие, просто можете да махнете алайнерите и всичко ще е наред.<br />


- Болка и дискомфорт - макар и да не са толкова неудобни като брекетите или други ортодонтски апарати, все пак има неудобство за венците, езика, устните и бузите. Болката от преместването на зъбите също трябва да се има предвид.<br />


- Алергична реакция - макар и изключително рядко, могат да се появят алергични реакции към пластмасата от която се изработват алайнерите.<br />


- Цена - тя варира от порядъка на стандартното лечение с брекети, но разбира се всеки специалист има правото да повиши цената съответно на опита и компетентността си.<br />


- Неудобство при хранене - абсолютно противопоказано е алайнерите да са върху зъбите по време на хранене. Неудобството идва от това че нерядко шините са малко сложни за изваждане и поставяне, така че някои хора ограничават броя на храненията си през деня и това може да доведе до загуба на тегло или недоимъчно хранене.<br />


- Поддържане на резултата - за да се запази новата подреба на зъбите е необходимо да се носят допълнителни шини през нощта или залепени за зъбите ретайнери цял живот<br />



###Защо носенето на алайнери изисква специфични грижи за зъбите?

Прозрачните шини са като втора кожа за зъбите. Прилягат много плътно освен в местата на атачмънтите и това задължително намалява достъпа на слюнка към емайла. Сухотата на зъбните тъкани ги прави по-неустойчиви и податливи на деминерализация и кариес. И като цяло, пластмасовото чуждо тяло в устата води до намаляване количеството (и съответно качеството) на слюнката. 

Най-голямото предизвикателство е да се справите със сухотата в устата и намаленият достъп на слюнката към зъбите. Задължително трябва да избягвате пиенето на каквито и да е кисели течности докато алайнерите са върху зъбите, защото в процепа между тях киселината ще се задържи и ще започне да руши емайла. В това число влизат всички газирани напитки, но и популярни “здравословни” напитки като фреш и [кафе](https://bezkaries.com/blog/2016-04-07-кариес-и-слюнка/). Вино, подсладен чай и [вода с лимон](https://www.instagram.com/p/CInouVvjTTL/) също имат висока киселинност.

###Как да се грижим за зъбите си по време на лечението с прозрачни шини?

- Пийте вода на малки глътки през целият ден<br />

- След всяко хранене изплаквайте обилно устата си с алкализираща течност<br />

- Избягвайте киселинно образуващи напитки и храни (тестени храни и захар)<br />

- Използвайте [реминерализиращи продукти](https://bezkaries.com/blog/2020-04-11-хидроксиапатит/)<br />

- Почиствайте редовно алайнерите по метода, който е препоръчал вашият зъболекар, за да не се задържат бактерии което може да създаде условия за неприятна миризма в шината<br />

