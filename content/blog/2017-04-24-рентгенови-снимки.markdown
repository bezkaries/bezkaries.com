---
kind: article
title: "Безопасни ли са рентгеновите снимки?"
created_at: 2017-04-24
published: true
comments: true
tags:
--- 
Безопасността на рентгеновите снимки, заедно с темите за [Флуора](http://www.bezkaries.com/blog/2016-03-02-%D1%84%D0%BB%D1%83%D0%BE%D1%80-%D0%BA%D1%81%D0%B8%D0%BB%D0%B8%D1%82%D0%BE%D0%BB/) и Амалгамата, е една от винаги актуалните теми в сферата на зъболечението.

Всеки, който е седнал на зъболекарският стол дали заради кариес, или проблем с венците, или и двете, ще потвърди, че неизменно по време на лечението се стига до рентгенова снимка.

![minerals](/images/posts/xray.jpg)

<!-- more -->

###Новите технологии

Когато говорим за безопасност на рентгеновите лъчи, всъщност става въпрос за количеството на радиация, на което е изложено човешкото тяло по време на изследването/снимката.

Технологичните компании твърдят, че съвременните дигитални апарати излъчват десетки пъти по-малко лъчение, в сравнение с предишни поколения апаратура. И това несъмнено е така. Но макар облъчването от една рентгенова снимка да се равнява на няколко часа прекарани на плажа, то е добре да се вземат под внимание и следните фактори:

#####Замърсяването на околната среда
Тежки метали, индустриални изпарения, отровени почви и подпочвени води, wi-fi... Днес сякаш всички живеем в една къкреща токсична супа.

Човешките метаболитни пътища не смогват да обезвредят всички токсини, на които сме изложени всеки ден. Затова драматичното покачване в разпространението на хроничните и автоимунни заболявания сред населението на Земята не е случайно. Токсичната среда, в която живеем предполага добре да съобразим допълнителното натоварване, било то и минимално, което ще получим при облъчването с рентгенов апарат.

Дали всичко ще завърши благополучно или не, само историята ще покаже. На мен доста ми напомня на [експеримента на Шрьодингер](https://en.wikipedia.org/wiki/Schr%C3%B6dinger%27s_cat#/media/File:Schrodingers_cat.svg), само че този път вместо котки, участваме ние - хората. 

#####Времето между облъчванията
И отново: радиацията в съвременните рентгенови апарати е минимална, дори нищожна. Има десетки други източници на радиация, които ни облъчват постоянно, включително смарт-устройствата с които не се разделяме почти никога.

Но ако се замислим за началото на рентгеновите снимки, те и тогава са се считали за безопасни, или по-скоро не се е знаело за рисковете от употребата им. Не са били използвани защитни оловни жилетки и яки, които да пазят вътрешните органи и житовидната жлеза от радиационното лъчение. Дори знам от стари зъболекари, че когато са се правели зъбни снимки, лекарят или сестрата са били до пациента и са държали филма в устата му. Днес, когато се прави рентгенова снимка, всички освен пациента излизат от помещението или застават зад покрита с оловна боя стена.

За да снижим рисковете до минимум е необходимо да се знаят и да се спазват правилата за честота на излагане на рентгеново лъчение. Следващите [препоръки](http://armydentalcorps.amedd.army.mil/usarc/training/HHS%20Publication%20Radiographs.pdf), които ще прочетете са на Американската Дентална Асоциация:<br />

* При деца с временни зъби се правят снимки в захапка (проекция bitewing) или панорамна, за да се проследят растежа и развитието на зъбите. Повторна профилактична рентгенова снимка може да се направи най-рано след 12-14 месеца. Ако детето има висок риск от кариес или други състояния, които могат да доведат до загуба на зъби, снимка може да се направи след 6 месеца.

* При деца със смесено съзъбие снимки могат да се направят при начало на ортодонстко лечение за проследяване на развитието на челюстите и зъбите или при стандартен преглед за установяване на междузъбни кариеси. Повторна снимка може да се направи най-рано след 6 месеца, ако детето е с висок кариес риск или след 12 месеца при профилатичен преглед.

* При подрастващи рентгенови снимки могат да се правят през 6 до 12 месеца, при проследяване на лечение на кариес или пародонтално заболяване. Ако такива липсват снимки могат да се правят на 18-36 месеца за проследяване на крайният етап в растежа и развитието на зъбите и челюстите.

* При възрастни пациенти профилактични снимки могат да се правят на 12-18 месеца, а при проследяване на лечение честотата се определя от лекуващият зъболекар, но не по-често от всеки 3-6 месеца. Мое лично мнение е, че макар и в изключително редки случаи се налагат две или три последователни рентгенографски снимки в рамките на няколко дни или седмици. Това разбира се е винаги в полза на пациента и с цел запазването на даден/и зъб/и.

* При възрастни пациенти без зъби рентгенова снимка се прави еднократно, за да се оцени състоянието на челюстните кости.

#####Правилната диагноза

Зъболекарската професия е труден баланс от знания, умения и сетивност. Ако няма възможност да види какво е състоянието вътре в зъба или в костта на мястото където лекува, зъболекарят е все едно с вързани ръце.

И наистина, пациентът има право да откаже да му бъде направена рентгенова снимка по негови лични причини. Но също така лекарят може да откаже да проведе лечение, ако не му бъде предоставена необходимата информация за добра и точна диагностика. Именно рентгеновите снимки са едно от най-информативните средства, с които си служи всеки съвременен зъболекар. А като такъв, той трябва да може да обоснове искането си и да предостави ползите и рисковете от изследванията, които изисква пациентът да направи. 

В идеалният случай зъболекарят би бил информиран или дори разполага и с други съвременни диагностични средства за диагностика като нискочестотен лазер [DiagnoDent](http://www.kavo.com/us/caries-detection/diagnodent-classic) и [CanarySystem](http://www.thecanarysystem.com/about.php) или устройството, използващо трансилюминация [cariVu](http://www.dexis.com/carivu).
Някои от тези апарати могат да допълнят диагностиката, а при децата например, и да заменят рентгеновите снимки.

###Храни за защита от радиационно лъчение
По тази точка мога да напиша отделен пост, но най-общо: преди, след и в деня на рентгеновата снимка включете в менюто си храни и [хранителни добавки](http://www.bezkaries.com/blog/2016-05-11-%D0%BA%D0%B0%D0%BA-%D0%B4%D0%B0-%D0%B8%D0%B7%D0%B1%D0%B5%D1%80%D0%B5%D0%BC-%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B8-%D0%B4%D0%BE%D0%B1%D0%B0%D0%B2%D0%BA%D0%B8/) богати на антиоксиданти. Те са [доказано](https://www.ncbi.nlm.nih.gov/pmc/articles/PMC2800038/) ефективни срещу всякакви радиационни вреди.
Най-лесният начин да обогатите храната си с антиоксиданти е да включите плодове и зеленчуци с най-различни ярки цветове - червени, оранжеви, жълти, сини, зелени, виолетови.

В дребните плодове от рода на боровинките, малините, къпините, глога има забележителни количества антиоксиданти. Сливите също са чудесен източник, но ако сте максималисти, то шипките и годжи бери са за вас: те са шампионите в тази категория.

Зелените подправки като кориандър, босилек, магданоз ще ви заредят също с много антиоксиданти за да се справи тялото ви по-лесно с оксидативният стрес от радиационното лъчение.

И макар аз да не съм от привържениците й, научни изследвания твърдят [1](https://www.ncbi.nlm.nih.gov/pmc/articles/PMC3695331/) и [2](https://www.ncbi.nlm.nih.gov/pmc/articles/PMC3695331/) че соята притежава отлични протективни качества срещу свободните радикали, каквито се излъчват в големи количества по време на рентгеновите снимки. Държа да подчертая, че винаги трябва да избирате органична соя, която да консумирате като цели сготвени зърна, тъй като конвенционално отглежданата соя и соеви продукти са едни от най-нискокачествените на хранителния пазар.

###За финал
* Рентгеновите снимки са едно от средствата за диагностика, не по-лошо или по-добро от останалите.
* За да се предотвратят негативните ефекти от радиационното лъчение е необходимо да се спазват изискванията за честота на изследването.
* Можете успешно да минимизирате вредата от рентгеновото изследване като включите разноцветни плодове и зеленчуци в менюто си.


