---
kind: article
title: "Зъбите на майката и бебето през бременността: какво трябва да знаете?"
created_at: 2018-11-26
published: true
comments: true
tags:
--- 
Има едно голямо недоразумение в съвременната дентална медицина, което и аз самата установих едва когато бях вече бременна. И това е че грижата за детските зъби започва твърде късно. Всъщност най-доброто време да се погрижите детето ви да има здрави зъби е още докато сте бременна, тъй като още през петата и шестата седмица на бременността в миниатюрните челюсти на бебето са започнали да се образуват млечните му зъби. До раждането - всичките 20 от тях ще са напълно оформени.

![грижи за зъбите през бременността](/images/posts/pregnant.jpg)

<!-- more -->

**Един от най-важните фактори за здравето на детето са зъбите на майката.** А състоянието на зъбите се влияе както от храната, която тя яде, така и от микроорганизмите които живеят в нейната храносмилателна система. Тези микроорганизми са като Големият взрив по отношение на цялото здраве на бъдещото дете и по време на раждането и кърменето ще се заселят по цялото му тяло. Тези микроорганизми ще станат основа на имунната система на бебето, така че колкото по-добри бактерии има майката, толкова по-здраво ще бъде детето й. А пълноценното хранене ще достави нужното, за изграждането на здрави и устойчиви кости и зъби на детето. **И именно тези два фактора - храненето и микробиологичната флора стават основа за най-често срещаните проблеми със зъбите през бремнността.**

###Проблем N:1 Кървене от венците
Kървенето от венците е изключително срещано състояние по време на бременност и може би затова е и много подценявано.[1](https://www.ncbi.nlm.nih.gov/pmc/articles/PMC3270055/)
Причината за кървящите венци са големите хормонални и имунологични промени през бременността. Половите хормони и най-вече **прогестеронът** който подготвя тялото за раждането като го омекотява и отпуска, влияе и върху връзките между клетките на венците като ги разхлабва.  От друга страна **имунната система** увеличава активността си, за да поддържа баланса на микроорганизмите. Тези две събития засилват кръвообращението в областта на челюстите и водят до възпаление на венците което се изразява като **подпухване, зачервяване, затопляне или прокървяване**. Но когато кървенето е твърде често, например няколко пъти седмично или всеки ден, тогава по-скоро става въпрос за заболяването гингивит. Разликата между двете, разбира се, може да направи вашият зъболекар при стандартен преглед.<br />
Едно по-рядко срещано състояние, засягащо венците на някои бременни е **гранулом на бременността** или някъде може да се срещне като тумор на бременността. Това е напълно доброкачествено образувание, което се появява във втория триместър като реакция към налично **активно възпаление на венците**. Обикновено отшумява към края на бременноста.<br />

###Проблем N:2 Чувствителни зъби и кариеси
От друга страна много от бъдещите майки забелязват промени в зъбите си като **болезнени и чувствителни места по зъбите, кариеси, отчупени части от зъбите или компрометирани пломби и коронки**. Тези проблеми насочват зъболекаря, че бременната не се храни оптимално или не получава необходимите хранителни вещества нужни за растежа на бебето и поддържането здравето на майката. Истината е че **Калцият за бебето не идва от костите и зъбите на майката, а от храната която тя яде**. Така че ако храненето не е пълноценно, всичко ценно се изпраща към растящият детски организъм, а тялото на майката започва да има дефицити и тя изпитва неприятни усещания в зъбите си.

###Какво да направите за преодоляването на тези проблеми, без риск за бебето?
1. Пълноценното хранене<br />
Независимо от начина на хранене който всяка жена следва, по време на бременността е изключително важно да се избира качествена и питателна храна, възможно най-близка до естествеия й вид, без изкуствени добавки. Понякога това може да е предизвикателство, но **добрата храна е инвестиция в здравето на детето и на майката**. Спомняте си какво казахме в началото: микроорганизмите в цялата храносмилателна система са като Големият взрив за тялото на бебето; от тези микроорганизми ще се формира неговата имунна система. Така че един много важен елемент на храната са [пробиотиците](http://www.bezkaries.com/blog/2016-11-30-бактерии-и-плака/). И като казвам пробиотици, държа да подчертая че става въпрос за храна. Храните, богати на пробиотици балансират микроорганизмите в целият организъм и така помагат за поддържане на здравето на зъбите и венците. Пробиотични храни са всички [естествено ферментирали храни](http://www.bezkaries.com/blog/2014-10-14-ферментирали-храни/), мляко, зеленчуци, квас и т.н.

2. [Консултация със зъболекар](http://www.bezkaries.com/services/)<br />
 В това заето време, което е бременността е много лесно да сложим ангажимента “Преглед при зъболекаря” в дъното на списъка със задачи. Но аз ви съветвам да го приоритезирате, тъй като зъболекарят може да ви даде ценни съвети за грижа за зъбите и да направи разликата между физиологичните промени в тъканите породени от бременността и патологините промени като възпаление и активни болестни процеси.

3. Лечебни подходи<br />
И ако се окаже че сте във вторият случай и се налага лечение на зъб или друго състояние, е препоръчително да се използват **неконвенционални методи за лечение, когато това е възможно - например хомеопатия или акупресура**. Спешните състояния като продължителна силна болка, счупен зъб и други е необходимо да се лекуват по обичайният начин, като най-подходящото време е вторият триместър на бременността. През първият триместър се формират всички органи и системи на бебето и тогава е крайно нежелателно използването на медикаменти като упойки, антибиотици и други лекарства. В третия триместър, денталното лечение може да е причина за твърде голям стрес и да предизвика контракции или по-сериозни последици. Също така, в последните месеци бебето нараства на тегло и тялото на майката започва да функционира по по-различен начин: например медикаментите се задържат в тялото по-дълго и се детоксикират по-бавно, включително упойки и лекарства използвани в лечението на зъбите и венците. 
**По същата причина е интересно че се променя и нормалният състав на слюнката. Ако обичайно, след хранене [киселинността](http://www.bezkaries.com/blog/2016-04-07-кариес-и-слюнка/) се нормализира за няколко минути, в края на бременността това става много по-бавно като може да отнеме до няколко часа. Това прави яденето на захар, сладкиши и тесто по-вредно за зъбите, отколкото обичайно.**

Ако сте бременна, не забравяйте че сега е време да се погрижите най-вече за себе си и по този начин ще заложите основите на здравето на вашето дете. 