---
kind: article
title: "Как Скърцането със Зъби Спасява Живота Ви"
created_at: 2018-11-05
published: true
comments: true
tags:
--- 
Повечето хора стискат или скърцат със зъби от време на време. Но голяма част от възрастните (над 50%) и една трета от децата стискат и скърцат със зъби всяка нощ. До скоро се смяташе, че стресът и неправилната захапка са основните причини за това състояние, а лечението беше симптоматичино.
В моята онлайн програма [ПРЕДИЗВИКАТЕЛСТВОТО Без Кариес](https://youtu.be/ImEy8NRblEY) също засягам този важен въпрос, но днес ще актуализирам информацията и ще ви запозная с последните научни изследвания по темата.

![скърцане със зъби](/images/posts/nightgrinding.jpg)

<!-- more -->

###Как да разберете, че стискате и скърцате със зъби?
В случай, че знаете че стискате зъбите си, вие със сигурност познавате болката и вредите които нанася този навик върху зъбите, венците и челюстите ви. За съжаление много голяма част от хората не знаят че имат този навик, а понякога дори и зъболекарят може да пропусне диагностицирането му.

1. Погледнете зъбите си: Те често са изтъркани и нивото на всички зъби е равно, както е показано на снимката
![бруксизъм](/images/posts/bruxism.jpg)<br />
2. Имате [отдръпнати венци и оголени зъби](http://www.bezkaries.com/blog/2016-11-02-отдръпнати-венци/)<br />
3. Имате [болки и напрежение в мускулите](https://youtu.be/Bdcl32ABGd4)<br />
4. Приятел или партньорът ви могат да ви споделят за странни звуци, които издавате по време на сън<br />
5. Болки, шумове или щракане в ставата на долната челюст (темпоро-мандибуларната става)<br />
6. Събуждате се с главоболие<br />
7. Болки в зъбите в цяла една челюст или от едната страна на лицето, без да можете да посочите конкретен зъб.

###Как скърцането със зъби спасява живота ви?
За да се разбере целият механизъм ще се спра първо на промените, които се случват в тялото по време на сън. Когато мозъкът изпадне в дълбок сън, всички мускули в тялото са в пълен покой, включително мускулите на езика, небцето и цялата лицево-челюстна област. При някои хора, тези релаксирани и отпуснати мускули в комбинация със специфични анатомични особености на лицевите кости и челюстите, могат да затворят въздухоносните пътища и да затруднят дишането. Тогава мозъкът включва защитен механизъм за поддържане на отворени дихателни пътища като избутва долната челюст силно напред, или иначе казано човекът започва да стиска и скърца със зъби.

[Изследване, проведено в Япония](https://www.ncbi.nlm.nih.gov/pubmed/24526386) доказва, че хора които имат сънна апнея или друга форма на разстройство на съня имат много по-голяма вероятност да развият навика да скърцат със зъби през нощта (нощен бруксизъм). 

###Кой е предразположен към болести на съня и нощен бруксизъм?
Това, което сме учили в университета относно сънната апнея и другите болести на съня беше, че тези състояния се срещат при възрастни мъже с наднормено тегло и хора страдащи от алкохолизъм и други зависимости, но фактите показват друго. Както сред научните изследвания така и от моята практика могат да се обособят още няколко групи хора, които са рискови за болести на съня:<br />
1. Жени. Най-вече жените с фина костна структура и по-малък ръст, но също и жени с наднормено тегло. Хормонални промени като бременност, менопауза или поликистозни яйчници също са свързани с повишен риск за сънна апнея и болести на съня.<br />
2. Деца. Особено деца с хиперактивно поведение, трудности в ученето, нощно напикаване. И тези състояния не са никак учудващи, като се има предвид некачественият сън, който има детето. Непълноценният сън се отразява на неговата психика, физика, ментални способности, енергия и цялостен баланс.<br />
3. Хора и деца, които не са кърмени или са кърмени кратко (под 12 месеца). [Изкуственото харнене с биберон оказва влияние върху растежа на челюстите, като създава високо небце и тесни зъбни дъги, които са рискови за развитие на сънна апнея](https://pittsburghdentalsleepmedicine.com/prevention-sleep-apnea-starts-breastfeeding/)

###Какво да предприемете за справяне с проблема?
Единственият начин да се справите със състояние като скърцане и стискане със зъбите е да адресирате истинската причина за него. Ако вече сте търсили решение вероятно са ви предложили (или вече имате) шина за сън. За съжаление носенето на такава унифицирана шина може да влоши състоянието ви, тъй като шината може да постави челюстите в такава позиция, че те още повече да блокират дихателните пътища.

Също така може да са ви предложили протезиране на изтритите зъби. Това разбира се е крайно нежелателен лечебен подход, тъй като силите на триене по време на сън са много големи (до 80кг/кв.см при кътниците) и има висок риск от фрактури на зъбите и развитие на проблеми в темпоро-мандибуларната става. 

Новото разбиране на въпроса е, че е необходим обстоен скрининг на състоянието, който да включва консултация с лекар-специалист по медицина на съня и консултация със зъболекар, практикуващ функционална медицина. Този екип от специлисти може да потвърди или отхвърли диагнозата сънна апнея или друго разстройство на съня и да се изработи индивидуален активатор, който да държи челюстите в положение, така че въздухоносните пътища да стоят отворени. Разбира се контрол на стреса и справяне със състояния като алергии, трета сливица и други също е необходимо да бъдат взети предвид и да се потърсят начини за преодоляването им.

Включете се и вие в ПРЕДИЗВИКАТЕЛСТВОТО Без Кариес, което помогна на стотици хора да подобрят здравето на зъбите си само за 7 дни!
<iframe width="560" height="315" src="https://www.youtube.com/embed/ImEy8NRblEY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>