---
kind: article
title: "Здравословно хранене почти без пари"
created_at: 2014-11-25 
published: true
comments: true
categories:
- Хранене
- Мотивация
- Домакинство
--- 
В идеалният случай всички ще живеем в гора, където ще се изхранваме с дивечово месо, прясно уловена риба от реката, плодове от дърветата наоколо и свежи зеленчуци от малката ни градинка. 

Истината е, че такава прехрана могат да си позволят твърде малко домакинства. Повечето семейства имат ограничен месечен бюджет в който трябва да вместят стотици плащания и често се правят компромиси с качеството на храната, за сметка на количеството.

Ето няколко съвета как да имате по-здравословна храна на трапезата си и едновременно с това да се поберете в бюджета за месеца.

1. Първото и най-важно нещо е да **планирате храненията** за седмицата. По този начин ще се налага да пазарувате веднъж седмично и да се ограничите в излишните разходи, които неминуемо се случват при всяко влизане в магазина или дори ще спестите от гориво за автомобила си при неколкократно пътуване до хипермаркета.
Как реално се случва: направете списък с 12-15 ястия, които обичат всички вкъщи и смятате за полезни и добри за вашето семейство. Напишете седмично меню за вечерята и закуската. Обяда често е навън или в офиса и ще бъде част от снощната вечеря.
Направете списък с нужните продукти за достатъчно на брой порции (за вечеря и обяд) и купете всичко необходимо - месо, млечни продукти, зеленчуци, варива, плодове. Ако консумирате хляб може да купувате пресен на няколко дни по възможност от хлебарница, за да не се изкушавате от други излишни стоки в супермаркета.

2. Намерете **фермерски пазар** или **хранителен кооператив** във вашият град или в близките села. На тези места можете да намерите пресни и домашни месо, мляко и яйца с много по-добро качество и вкус от тези, които се продават в търговската мрежа. Добра идея е да си купите част от цяло прасе или теле, няколко пилета и т.н. По този начин ще ви излезе по-изгодно и ще имате продукти за по-дълго време. Нерядко производителите продават зеленчуци и плодове, които отглеждат в малки количества за своите семейства и те отново са по-добрият избор, а често и по-евтин такъв.<br />
![Мед](/images/posts/Pig.jpg){:width="300px"}<br />

3. Най-добрият избор, който можете да направите при избора си на **зеленчуци и плодове** е да избирате **сезонни и местни** такива. Те са възможно най-пресни, най-малко обработвани с химикали и най-кратко престояли в складове и транспортни средства. Ако обаче ви се прииска да си хапнете ягоди през януари имате ли избор? И още как! Замразените зеленчуци и плодове са идеален вариант, тъй като производителите ги пакетират именно, когато им е сезонът. Освен това не са скъпи и са по-полезни от пресните им варианти извън сезона. Сушените плодове са силно компромисен вариант, тъй като те се обработват със захарни разтвори и всъщност няма останало почти нищо полезно в тях. Домашните сушени плодове разбира се са чудесно изключение. 
Друг метод да си набавите полезна и дори безплатна храна е да си направите разходка в гората с някой познат гъбар и да съберете гъби. Разбира се, тук трябва много да се внимава и някой да познава наистина добре видовете гъби. През лятото пък си направете почивка в планината и съберете къпини, боровинки, шипки и други дребни горски плодове. Те са изключително полезни, дори в минимални количества и затова са толкова ценни и трудни за събиране. 

4. Научете се как да **пазарувате в Интернет**. Световната мрежа предлага хиляди възможности за пазаруване, но вече е достъпно да си купувате дори хранителни продукти. Тъй като потреблението е в огромни мащаби често има големи намаления на всякакви стоки. Кокосовото масло, спирулина или рибено масло са част от нещата, които може да си набавите на много достъпна цена. Ако използвате хранителни добавки или екзотични и суперхрани, можете да ги намерите с до 100% по-евтино, отколкото в българските магазини.  Например в сайта iHerb.com можете да използвате този код: SRW073 и да получите отстъпка от 10$ при първата си поръчка.

5. **Не купувайте напитки**. За да спестите още повече пари, а и вредни ефекти върху здравето си спрете да купувате напитки: газирани, сокове, разтворими напитки, здравословни млека от типа на соево или оризово мляко. Всички те съдържат знайни и незнайни химически производни, захар или (по-лошият вариант) подсладители, оцветители, консерванти и т.н. Спрете да внасяте в дома си тези ненужни стоки и ги заменете с полезни напитки като вода, чай, айран, кефир, газирана вода. Малко по малко всички членове на семейството ще променят вкуса си и ще забравят за тях.

Надявам се днешната статия да ви е била интересна и полезна. Ако е така, споделете с приятелите си.












