---
kind: article
title: "Хидроксиапатита и пастите за зъби от ново поколение"
created_at: 2020-04-11
published: true
comments: true
tags:
--- 
В последните 20 години Хидроксиапатитът започна да измества [Флуора](https://bezkaries.com/blog/2019-09-22-да-пие-ли-детето-флуорирана-вода/) от първото място, като профилактично средство при кариеси и бели петна по зъбите. Повечето от зъболекарите го познават, използват и предлагат на пациентите си, но знаят ли всъщност пациентите какво е? Как действа? Безопасно ли е? Кога, как и защо да го използват?

![Хидроксиапатит](/images/posts/hydroxyapatite.jpg)

<!-- more -->

###Какво е Хидроксиапатита?

Хидроксиапатита(ХА), в неговият естествен вид е съединение от Калций и Фосфор, което изгражда около 97% от зъбният емайл на постоянните зъби, около 70% от дентина и 60% от костите. Химическата му формула е изглежда така: Ca5(PO4)3(OH).

###Как действа Хидроксиапатита?

ХА е основна съставка в много продукти за зъбна грижа, защото подпомага реминерализацията като възстановява изгубените минерали от зъбните тъкани. 
Знаете че кариесът по същността си е процес на деминерализация или загуба на минерали от емайла и дентина на зъбите. Това може да се дължи на повишена [киселинност на слюнката](https://bezkaries.com/blog/2016-04-07-кариес-и-слюнка/), [начина на хранене](https://bezkaries.com/blog/2014-02-27-храни-за-здрави-зъби-част-1/) и неизменно на [микробиома](https://bezkaries.com/blog/2016-11-30-бактерии-и-плака/) в устата.
Независимо от коя от причините или комбинация от няколко, зъбите започнват да губят минерали, ХА може да забави, да спре или дори да възстанови щетите. Това е така, защото ХА е разпознаваем от тялото (спомнете си че е идентичен с материала от който са изградени зъбите и костите) и лесно се абсорбира от слюнката, така че липсващите минерали да се върнат обратно към зъбите.<br />
НО.. (естествено че има но, и то голямо) ХА не може да осъществи магията си, ако причината за загубата на минералите е все още активна. Т.е. ако [киселинността на слюнката](https://bezkaries.com/blog/2016-04-07-кариес-и-слюнка/) е твърде ниска, използването на ХА би имало минимална или никаква полза; ако [микробиомът](https://bezkaries.com/blog/2016-11-30-бактерии-и-плака/) не е в баланс и бактериите-причинители на кариес доминират в устата, ХА няма да има никакъв ефект; когато [храненето](https://bezkaries.com/blog/2014-02-27-храни-за-здрави-зъби-част-1/) е богато на захари и преработени храни които образуват много плака и киселини, ХА няма шанс.

###Безопасен ли е Хидроксиапатита?

ХА е напълно безопасна и биосъвместима съставка на продуктите за зъбна грижа. Частиците на ХА са "биомиметици" което означава че копират материал който тялото познава, и от който е изградено. Могат да се срещнат два вида ХА частици - нано и микро.
Нано ХА е патентован в Япония около 1980г. и първият продукт, в чийто състав се открива е добре познатият на зъболекарите гел за зъби Tooth Mousse. Нано ХА има по-малки от [дентиновите тубули](https://bezkaries.com/blog/2017-11-17-невидимата-четка-за-зъби/) частици, които лесно се усвояват и е отличен за проблеми като чувствителни зъби, бели деминерализирани петна и начални кариеси. 
Микро ХА е единствено с естествен произход и е изключително ефикасен както срещу кариес и повишена чувствителност на зъбите, така и за профилактика и избелване. Продукт, който аз използвам от няколко години е прах за зъби, който съдържа смлени телешки кости (Shine).
Бих искала да тук да вметна, че макар и двете форми на ХА да са безопасни, не по-малко важни са съставките, които го "заобикалят". Макар че на пазара вече има много продукти с ХА, четейки етикетите аз бих ги свела до един-два. Кой точно препоръчвам четете нататък в статията.

###Кога и как да използваме Хидроксиапатит?

Наистина какво особено би могло да има в използването на паста за зъби? Намокряте четката, поставяте паста колкото грахово зърно и [четкате зъбите](https://bezkaries.com/blog/2017-05-18-три-грешки-при-миене-на-зъби/).  Интересното обаче е че ХА е най-добре да се остави да действа дълго време, за да се усвои напълно от тялото и да се върне към зъбите и отвътре-навън, чрез слюнката. И именно затова е важно какви са другите съставки на етикета.

###Моят избор на продукти с Хидроксилапатит

![др Хишам](/images/posts/hydroxyapatiteproductsproducts.jpg)

За момента на българския пазар има само една марка продукти с ХА която препоръчвам на моите пациенти - това е [серията на Д-р Хишам](https://bezkaries.com/recommended/#oralcare). Съветвам ви преди да купите да ги разгледате внимателно и да изберете кой би бил най-подходящ за Вас или за децата Ви. НО имайте предвид, че само пастата за зъби няма да проработи, докато не бъде преодоляна причината за проблемите със зъбите.




Източници:
[1](https://www.ncbi.nlm.nih.gov/pmc/articles/PMC5997847/)
[2](https://www.omicsonline.org/open-access/comparative-evaluation-of-hydroxyapatite-potassium-nitrate-and-sodium-monofluorophosphate-as-in-office-desensitising-agentsa-double-blinded-randomized-controlled-clinical-trial-2332-0702.1000104.php?aid=14866)
[3](https://www.dropbox.com/s/l85zowojtzw8cjb/nanoXIM_CarePowder%20-%20TDS.PDF?dl=0)