---
kind: article
title: "Изследване на коса: какво можем да научим за здравето си от него?"
created_at: 2019-06-05
published: true
comments: true
tags:
--- 
Защо на някои хора зъбите са по-предразположени към кариес, болезнена чувствителност или пукнатини?<br />
Защо някои имат възпаление на венците и им поставят диагнози като пародонтит и пародонтоза?<br />
Защо някои хора постоянно имат зъбен камък и не могат да се оттърват от него?<br />

![тест на коса](/images/posts/hair-minerals-analysis.jpg)

<!-- more -->

###Калцият - по-сложен отколкото си мислехме
Отговорът на тези въпроси (и на всички други ЗАЩО-та за зъбите) се крие в Калцият. И съвсем до скоро се смяташе, че ако приемаме достатъчно от него, всичко със зъбите ни ще е наред.<br />

За добро или лошо, нещата не са толкова прости. Всъщност това което определя здравето на зъбите е балансът на Калцият с другите минерали в тялото, койо се влияе от много и различни фактори като [стрес](https://bezkaries.com/blog/2014-06-29-стресът/), [хормони](https://bezkaries.com/blog/2017-06-30-връзката-уста-тяло-автоимунни-заболявания/), [киселинност](https://bezkaries.com/blog/2016-04-07-кариес-и-слюнка/), [дентиновата течност в зъбите](https://bezkaries.com/blog/2017-11-17-невидимата-четка-за-зъби/), различни [витамини](https://bezkaries.com/blog/2014-03-12-витамини/) и хранителни вещества.<br />

Много изследователи са работили по въпроса и вече е ясно, че огромно значение има съотношението на Калция и Фосфора, като при по-ниски стойности зъбите стават по-податливи на кариеси, пукнатини и изтриване, а по-високо съотношение носи риск за заболявания на венците, челюстните кости и натрупване на зъбен камък.

###Кой е най-добрият начин да изследваме съотношението Калций/Фосфор?
Стандартно, лекарите използваме изследване на кръв и урина за измерването на нивото на Калций и Фосфор в тялото. Но всъщност се оказва че кръвта не е най-добрият начин за това, защото тялото винаги се стреми да поддържа кръвта в хомеостаза (стабилно, непроменено състояние). А докато проблемите станат видими в кръвните изследвания, те вече са станали значителни и трудно обратими. За сметка на това, удивителните ни човешки тела много добре съобразяват нуждите на всеки орган, тъкан и клетка и лишават от ценни вещества (или натрупват ненужните) на местата, които не са жизненоважни - като косата, зъбите и ноктите например. Докато нуждите на кръвта се поддържат в тесни, непроменени граници.
Именно затова, както и защото косата е много лесна за изследване (просто трябва да се отрежат няколко косъма и да се изпратят в лабораторията), изследвайки коса можем да разберем какво се случва с минералите в зъбите, и то на много ранно, превантивно ниво. Макар количеството на минералите няма да е същото, съотношението помежду им се запазва непроменено. Така зъболекарят може да предположи какво е необходимо да се направи и кои са нуждите на тялото, за да бъдат отново зъбите и венците здрави и устойчиви на вредни влияния.

###Изследването на коса не е само изследване за токсични вещества
В Интернет можете да прочетете много за изследването на коса за тежки метали, протоколи за елиминирането им и друга информация. И наистина, изследването на токсични вещества е важна част от изследването на коса, но рядко се говори за други важни и ценни аспекти от него - например изследването на минерали, както и изследване за хранителни непоносимости.<br />

Наскоро аз също си направих изследване на коса - в лаборатория във Великобритания. От него потвърдих непоносимостта си към мляко и млечни продукти, за която знаех и преди, но допълних списъка с някои популярни  храни, спрягани за здравословни но явно не за всички: лимец, зехтин, кафяв ориз.
Имам опит и с немската лаборатория Micro Trace, но при тях дори и пълният профил на изследване не включва важни показатели като Фосфор.<br />

Така че статията подлежи на корекции и допълване..
