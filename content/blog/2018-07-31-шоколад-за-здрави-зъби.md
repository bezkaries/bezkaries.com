---
kind: article
title: "Шоколад за здрави зъби"
created_at: 2018-07-31
published: true
comments: true
tags:
--- 
Каквооо? Зъболекар препоръчва шоколад? Да, точно така. Съвсем вярно е това, което четете. Но разбира се, говоря за истински шоколад, с мин. 70% какао, а не захарните бомби с маргарин и сухо мляко, които само носят това име.

![chocolate](/images/posts/chocolate.jpg)

<!-- more -->

В какото се намира една съставка, наречена CBH(cocoa bean husk). [Учените са установили](http://news.bbc.co.uk/2/hi/health/892591.stm), че тя е високоефективна срещу кариес и подпомага процеса на реминерализиация. Именно затова [пастите за зъби с какао](https://amzn.to/2vd83Pu) отдавна не са изненада.
Лечебните съставки на какаото едва сега се потвърьдават от науката, но те са познати на човечеството отдавна. Неслучайно какаото е наричано "храната на Боговете" от народите, където расте какаовото дърво. Теоброминът (theo (Бог) и broma (храна) е друга ценна съставка на какаото, [съизмерима с ефективността на Флуорида](https://www.sciencenews.org/blog/food-thought/chocolate-constituent-bests-fluoride) за превенция срещу кариес. В опити с животни, зъби третирани с теобромин и след това изложени на силни киселини са изгубили 8% по-малко Калций, от зъбите обработени с Флуор.

Ако вече сте на път да отворите лъскавата опаковка с лилава крава, спрете! **За да извлечете всички ползи, е най-добре да дъвчите сурови какаови зърна. Но ако те не ви допадат на вкус, следващият най-добър избор е шоколад с 70-75% и повече какаово съдържание.** Препоръчителната доза е около 15-20гр на ден за възрастен. Какаото има над 300 полезни за здравето съставки като освен CBH и теобромин, които са добри за зъбите, човек може да се радва още на антиоксидантите и микроелементите които се съдържат; както и на повишаването на енергията и засилване на кръвообращението веднага след приема на какаовият продукт заради кофеиноподобните съставки.

**А за децата?**
Често чувам родители да казват, че по-добре детето им да яде солети, пълнозърнести бисквити или дори био-снакс отколкото шоколад. От къде идва тази заблуда не знам, но винаги шоколада ще е по-добър избор от всякакви произведения от брашно или нишесте. Ето защо: шоколадът, макар и със захар се стопява бързо в устата и позволява на слюнката да се справи с киселинността като я неутрализира бързо, докато брашното и нишестето полепват по зъбите и могат да останат там до няколко дни(!) Децата могат и трябва да ядат черен шоколад, като разбира се, се съобрази количеството. Моята 3 годишна дъщеря яде шоколад ВСЕКИ ДЕН. Не харесва никакъв друг, освен натурален шоколад, като й позвлявам 1-2 квадратчета до обяд или ранният следобяд, за да не й повлияе на съня. 

Разбира се, за да сте сигурни че зъбите ви са здрави не ви съветвам да разчитате само на шоколада; зъболекарите неслучайно учат 6+ години с тази цел. Но пък можете да споделите тази статия с ваши познати любители на шоколада, на здравите зъби или на зъболекарите.

Искате да научите повече?<br />
Включете се в следващото издание на [програмата "Здрави зъбки"](https://programa.bezkaries.com) за да научите най-важните стъпки които родителите могат да направят, за да предотвратят бъдещи дентални проблеми за своите деца.