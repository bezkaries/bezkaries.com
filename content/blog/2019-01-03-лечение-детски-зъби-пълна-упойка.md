---
kind: article
title: "Лечение на детски зъби под пълна упойка - какво трябва да знаете"
created_at: 2019-01-03
published: 
comments: true
tags:
--- 
Така се случи, че през последният месец с мен се свързаха няколко семейства, които имат крайно негативен опит с лечение на зъбите на децата им под пълна упойка. Освен, че някои от тях са срещнали грубо и неуважително отношение (което родителите някак си винаги можем да преглътнем, в името на детето); част от децата са свръхдиагностицирани, т.е. назначено им е лечение на зъби които не са с активен кариес или усложнение от кариес; и всички имаха рецидив - някои или всички пломби и възстановявания бяха паднали, отчупени или са развили нови кариеси в рамките на няколко седмици до година.<br />

И за да не бъда погрешно разбрана, още в началото искам дебело да подчертая, че аз съм ЗА лечението на детски зъби под обща упойка, КОГАТО Е НЕОБХОДИМО. С безценната помощ на д-р Кристина Чакърова, анестезиолог в УМБАЛ "Св. Марина", Варна в тази статия ще се опитаме да дадем яснота по темата и виртуална подкрепа на семействата, които преминават през тази процедура.

![лечение на детски зъби под обща упойка](/images/posts/sedation.jpg)

<!-- more -->

###Какво е седация?
Седация (седиране) е медицинска процедура по назначаване и прилагане на успокоителни (седативни) лекарства, най-често за да се улеснят последващи медицински процедури под упойка и не включва загуба на съзнание. За разлика от седацията, при общата анестезия пациентът е в безсъзнание, няма рефлекси или усещане за каквито и да е стимули (вербални, допир, натиск, болка) и дишането и сърдечната дейност се поддържат от апарат.<br />
* Най-често обезболяването започва с прием на успокоително под формата на сироп, който детето изпива и започва да става сънливо и спокойно като съзнанието се запазва.<br />
* След това се прилага инхалаторен (чрез вдишване) или венозен (по кръвен път) медикамент, който въвежда детето в дълбок и безболезнен сън, последвани от медикаменти които поддържат седацията в необходимата степен (повърхностна, умерена и дълбока седация или обща анестезия).<br />
* В някои случаи е необходимо в упойката да се включат мускулни релаксанти или други медикаменти.

Радосвета Андреева, ОБЩА АНЕСТЕЗИЯ И СЕДАЦИЯ
В ДЕТСКАТА ДЕНТАЛНА МЕДИЦИНА - ОПРЕДЕЛЕНИЕ, ЦЕЛ, ПРЕДИМСТВА И НЕДОСТАТЪЦИ, Варненски медицински форум, т. 7, 2018, брой 2 МУ-Варна

###Рискови фактори
Децата, естествено, са най-уаязвими при прилагането на обща упойка, заради тяхната възраст, анатомични особености и в някои случаи генетични фактори.
Едно банално състояние като уголемени сливици може да доведе до запушване на дихателните пътища и да застраши живота на малкото дете по време на процедурата. Причината е, че децата до 6 години имат тесни дихателни пътища, които лесно могат да се блокират, особено при хирургични манипулации в устата, които включват изтичане на кръв.
И от този факт произтича първото усложнение: макар и рядко, дете може да изпадне в по-дълбока от очакваната степен на седация и това да наложи спешни животоспасяващи мерки. Това в болнични условия може да бъде овладяно лесно, но в обикновена дентална клиника може да е проблем. Именно затова родителите трябва да се информират за спешните мерки, които може да предприеме денталният екип по време на спешни състояния.
Тъй като малките деца нямат голям запас от кислород, те много по-трудно и критично понасят дори кратките липси на кислород.<br />

Друг риск, който трябва родителите да познават са генетични особености като мутация в MTHFR и някой други гени (COMT, GAD, GAMT, PODI, PEMT). От тях, най-познат е MTHFR генът, който е отговорен за усвояването на някои витамини, минерали, мастни киселини и преобразуването на някои токсични субстанции в тялото като хомоцистеин, както и синтез на ДНК и РНК; т.нар метилиране. В контекста на днешната тема, изключително важно е да се познават рисковете свързани с някои медикаменти при деца с мутация на MTHFR гена. Азотният оксид или по-познат като Райски газ индиректно увеличава производството на хомоцистеин което може да доведе до тежки увреждания или фатален край при пациенти с мутация в този ген. Именно затова най-безопасно е родителите да откажат използването на Райски газ по време на лечението.<br />

Редица проучвания разглеждат връзката между използването на дълбока седация при деца под 3 години и влиянието й в езиковото, когнитивното, физическото и поведенческото им влияние в по-късна възраст. Инг, ДиМаджио и колеги съобщават(https://www.ncbi.nlm.nih.gov/pubmed/22908104) за дефицити в езиковите умения и абстрактното мислене при деца, подложени на обща анестеция в най-ранна възраст. В опити с животни и наблюдения над хора растат доказателствата, че използването на анестетици и дълбока седация в периода на активно мозъчно развитие влияе върху поведението, способността за учене и паметта. През 2014 Международната организация за изследване на анестезита, заедно с Американската асоциация по храните и лекарствата и експерти анестезиолози, педиатри, невролози и пациенти създадоха консенсус за безопасното използване на анестезия при деца и подрастващи - The SmartTots Consensus Statement on the Use of Anesthetic and Sedative Drugs in Infants and Toddlers (http://smarttots.org/about/consensus-statement/) 


###Какви са алтернативите?
Седацията е отвъд рутинната дентална работа и това е факт. Именно затова тя трябва да се прилага, само когато е наложително. Такива са случаите на:
- множествен напреднал кариес с усложнения при деца до 6 години
- деца със специални нужди или диагностицирани в аутистичният спектър, синдром на Даун, ДЦП и др.
- Деца с доказана фобия и силна тревожност при зъболечение, диагностицирана от психиатър
Лечението на зъбите под обща упойка никога не трябва да е първи избор за лечение. По-малко рискови и неинвазивни опции могат да се приложат за стопиране на кариесите и тяхното лечение: лечение с лазер, лечение с озон, реминерализиращо лечение(http://www.bezkaries.com/information/)
В избора на лечение, квалификацията на зъболекаря е от значение, за да успее да запознае родителите с всички възможни алтернативи, както и да отговори на техните въпроси. Също така както повърхностната, така и дълбоката седация трябва да се извършват от квалифициран анестезиолог. Изключително важно е родителите да изискват копие от всяка документация, касаеща лечението на детето им. 

###Домашни грижи за детето преди и след лечение под пълна упойка
И така... на вашето семейство предстои да минете през това изпитание. Как да помогнете на детето си да се справи по-лесно и да намалите страничните ефекти до минимум?<br />
* Осигурете на детето пълна почивка преди и след лечението. Подобна процедура е крайно изтощителна за детският организъм, така че осигурете поне 24 часа преди и след интервенцията среда с минимално дразнене и стимули - електронни устройства и телевизия, транспортиране с автомобил, енергични физически активности.<br />
* Давайте много вода - най-добре изворна с малко морска сол или слабо минерална. По време на лечението, детето ще изгубя някакво количество телесни течности, така че с водата ще помогнете да се възстанови балансът на минерали в тялото.<br />
* Изведете детето на слънчева светлина сутрин и преди залез слънце. <br />
* Включете в храненето много полезни мазнини. с тяхна помощ по-бързо и лесно ще се освободят токсините от упойката и медикаментите.<br />
* Избягвайте всички преработени храни, оцветители, изкуствени съставки. Тези "храни" натоварват черният дроб, който в този момент ще има нужда от пълният си капацитет, за да преработи упойката и медикаментите, използвани по време на лечението.<br />
* Направете вана с магнезиеви или Епсом соли, за да подпомогнете процеса по изчистването на токсините.<br />
* Подсилете имиунитета с ехинацея, бъз или други имуностимулиращи храни и билки.<br />
* Включете пробиотици под формата на хранителна добавка и храна, за да подпомогнете възстановяването на бактериалната флора в тялото на детето.<br />
* Включете в храненето на детето повече зелени храни и водорасли, за да подпомогнете детоксикиращите процеси в тялото.<br />
* Избягвайте ЕДНОВРЕМЕННО излагане на упойка И ваксинация.<br />
* Използването на упойка по време на боледуване е допустимо.<br />
* В случай, че се налага прием на лекарства, консултирайте се с анестезиолога и лекуващият лекар как да процедирате.




