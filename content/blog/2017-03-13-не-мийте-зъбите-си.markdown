---
kind: article
title: "Кога да НЕ мием зъбите си"
created_at: 2017-03-13
published: true
comments: true
tags:
--- 
Ако Ви се струва странно, че зъболекар дава подобни съвети можете да започнете от тук: [как](http://www.bezkaries.com/blog/2016-06-01-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%8F%D1%82-%D0%BD%D0%B0%D1%87%D0%B8%D0%BD-%D0%B7%D0%B0-%D0%BC%D0%B8%D0%B5%D0%BD%D0%B5-%D0%BD%D0%B0-%D0%B7%D1%8A%D0%B1%D0%B8/), [колко](http://www.bezkaries.com/blog/2017-01-23-%D0%B2%D1%80%D0%B5%D0%BC%D0%B5-%D0%B7%D0%B0-%D0%BC%D0%B8%D0%B5%D0%BD%D0%B5-%D0%BD%D0%B0-%D0%B7%D1%8A%D0%B1%D0%B8/) и с [какво](http://www.bezkaries.com/blog/2014-02-19-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D1%87%D0%B5%D1%82%D0%BA%D0%B0-%D0%B8-%D0%BF%D0%B0%D1%81%D1%82%D0%B0-%D0%B7%D0%B0-%D0%B7%D1%8A%D0%B1%D0%B8/) да мием зъбите си?

Но ето три случая при които е крайно противопоказано да миете зъбите си:
![no brush](/images/posts/nobrush.jpg)

<!-- more -->

###Преди хранене с киселинно-образуващи храни
Вече може би знаете, че [не всички бакретии са лоши](http://www.bezkaries.com/blog/2016-11-30-%D0%B1%D0%B0%D0%BA%D1%82%D0%B5%D1%80%D0%B8%D0%B8-%D0%B8-%D0%BF%D0%BB%D0%B0%D0%BA%D0%B0/), но знаете ли че налепът от храната, който остава по зъбите може да е и полезен. Именно такъв е случаят, когато ядете киселиннообразуващи храни. 

Когато ядем или пием нещо киселинно, това влияе директно на зъбният емайл. И в слуяая няма никакво значение дали пием Пепси, ядем шоколад, пием органик Комбуча или ядем салата, подправена с био оцет. Киселината си е киселина и тя води до отдаване на минерали от зъбите към слюнката. Колкото по-често е излагането на киселина, толкова по-голяма вероятност има това да доведе до проблем.

В тези случаи плаката по зъбите всъщност би могла да ги предпази от разрушителното действие на киселината, така че никога не мийте зъбите си непосредствено преди хранене.

###Веднага след хранене
[Научни изследвания](https://www.ncbi.nlm.nih.gov/pubmed/14684979) доказват, че миенето на зъбите след хранене е вредно за тях. 

Освен това се възпрепядства на естествената роля на биологично активните съставки на слюнката да свършат своята работа. Ензимите и хормоните, които подпомагат храносмилането действат до 20-30 минути след хранене, така че това е времето в което не трябва да миете зъбите си. Спирайки активността им, вие подавате сигнал на тялото, че нямате нужда от тях и продукцията им постепенно намалява. Постепенно намалява и способността на слюнката да нормализира киселинността [(буферен капацитет)](http://www.bezkaries.com/blog/2016-04-07-%D0%BA%D0%B0%D1%80%D0%B8%D0%B5%D1%81-%D0%B8-%D1%81%D0%BB%D1%8E%D0%BD%D0%BA%D0%B0/). 

Ако искате да подпомогнете почистването на устата след хранене, добра идея е да жабурите 20-30 секунди с глътка вода, която на края да преглътнете. Използвайте чиста вода на стайна температура, с която да премахнете остатъците от храна и да неутрализиате киселините. с това ще възстановите здравословната, неутрална среда в устата си.

###Най-лошият момент да миете зъбите си

Най-неподходящият момент да миете зъбите си е веднага след като сте повръщали. 

Изключително киселинните стомашни сокове могат сериозно да увредят емайла на зъбите. Поради тази причина много от хранителните разстройства завършват с ужасни последствия върху зъбите. Бременните също срещат сериозни предизвикателства в това отношение, ако са имали тежки моменти с гадене, повръщане и киселини.

И наистина, след такова събитие като повръщането на стомашно съдържимо, обикновенно първата мисъл е да си измиеш зъбите, защото усещането в устата е крайно неприятно. Но за доброто на зъбите си трябва да се спрете. Вместо това изплакнете с чиста вода и изплюйте, като смените водата няколко пъти. Добра идея е да сложите 1-2 капки [етерично масло от мента](https://iherb.co/2rzNUauB), за да неутрализирате вкуса и киселинността в устата си.

На кратко:<br />
* Избягвайте да миете зъбите си непосредствено преди или след хранене. Нека има интервал от 20-30 минути между двете действия.<br />
* Използвайте чиста вода на стайна температура за да почистите устата си от храна и да неутрализирате киселинността на слюнката.<br />
* Никога не мийте зъбите след като сте повърнали. Солната киселина, идваща от стомаха директно размеква емайла на зъбите, а с механичните движения на четката можете да нанесете необратими щети по него.
