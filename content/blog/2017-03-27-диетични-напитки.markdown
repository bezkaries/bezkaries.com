---
kind: article
title: "Безопасни ли са напитките без захар?"
created_at: 2017-03-27
published: true
comments: true
tags:
--- 
Повечето хора са запознати с вредата от пиенето на подсладени със захар напитки. Всички сокчета в кутийка, плодови млека за пиене, газирани напитки са краткият път към кариеса и други заболявания на зъбите. Причината за това е захарта, която прави слюнката киселинна и служи за храна на бактериите, причинители на кариес. На ефектите върху теглото, хормоните и общото здраве въобще няма да се спирам: ясно е, че не са добри.

###А какво за диетичните газирани напитки?
Всички напитки с подсладители; соковете в кутии, които се рекламират като 100%плод; sugar-free енергийни напитки и диетична Кола и др. също както захарните си събратя имат в състава големи количества Фосфорна киселина, Лимонена киселина, Тартарова киселина и т.н. 

**Над 95% от напитките(със и без захар) в търговската мрежа са като киселинен дъжд за вашите зъби и по-лошо: за зъбите на вашите деца.**

![dietsoda](/images/posts/dietsoda.jpg)

<!-- more -->

Учени от Университета в Мичиган сравняват ерозивния ефект на напитките със захар и диетичните газирани напитки. [Резултатите](http://www.umich.edu/~chemstu/content_weeks/F_06_Week1/dental%20cavities_coursepack.pdf?_ga=1.19633784.1153870443.1485770197) показват незначителна разлика между двата вида по отношение на разрушителното им действие върху емайла на зъбите.

[Подобен ефект](https://www.urmc.rochester.edu/news/story/2542/researchers-say-oj-worse-for-teeth-than-whitening.aspx) има и лимонената киселина, която се влага при производството на "сок 100% плод", и естествено се съдържа в плодовите фрешове от цитрусови плодове. 

За децата тези напитки са още по-опасни, защото детските зъби са по-слабо минерализирани до 12 месеца, след пробива им в устата. Нерядко деца, които са имали период на прекаляване с газирани напитки имат кариеси на цяла група зъби (например всички предкътници или всички кучешки зъби).

###Какво да пием?
Филтрираната и изворна [вода](https://bezkaries.com/blog/2017-01-16-%D0%B2%D0%BE%D0%B4%D0%B0/) са най-добрите напитки за здрави зъби. Пробиотичните напитки като кефир или айран от домашно подквасено мляко също балансират киселинността на слюнката и подобряват здравето на зъбите.

###В заключение:
1.Избягвайте да купувате сокове, газирани или енергийни напитки със или без захар. Ако все пак купувате такива, то задължително четете етикетите и търсете продукт без Фосфорна(phosphoric acid), Лимонена (citric acid) или Тартарова(tartar acid) киселини.<br />
2.За децата приема на такива напитки е още по-опасен, заради по-слабо минерализираният емайл. Винаги давайте вода, за да неутрализирате киселините.<br />
3.[Водата](https://bezkaries.com/) е най-добрата напитка за здрави зъби.

