---
kind: article
title: "Какви витамини и добавки да приемаме за здрави зъби?"
created_at: 2014-03-17 
published: true
comments: true
tags:
categories:
- Здраве
--- 
###Какво са витамините? 
Не-научният отговор е, че те са важна част от храната, необходима за нормалното функциониране на организма. Ядейки дадена храна, тялото ни я разгражда до отделни фрагменти, които продължават пътя си по съответното направление. Природата ни дава цялостния набор от хранителни вещества в ябълката, домата или яйцето и ние трябва да мислим за тях като пълноценен продукт, а не като източник на конкретни нутритенти (нутритенти: химически вещества, органични и неорганични, от които организма се нуждае, за да живее и расте).

Научният отговор: Витамините са вещества, нужни за метаболитните процеси (напр. деленето на клетката) и поддържането на здравето като цяло. Те са два вида: водно-разтворими и мастно-разтворими.
Искам тук да направя уговорката, че за всички витамини, и особено за мастно-разтворимите важи условието, че има хиляди изучени и неизучени активатори в храната, както и че всеки от тях има много различни форми, циркулирайки в тялото.

<!-- more -->

**Водно-разтворимите витамини** са **В** и **С**. Те лесно се набавят чрез растителната храна, а излишъците се освобождават с урината. Единствено витамин В9 (фолиевата киселина) трябва да бъде приеман като добавка, особено в периода на бременността, тъй като фолатите (формата, под която се намира в растенията) се усвояват бавно и трудно. Витамин В12 се произвежда от микроорганизми в червата на човека, някои видове почва, водорасли и др.

За Витамин С се знае толкова много от всеки, че смятам да пропусна всеизвестните факти. Единственият съвет, който бих искала да ви дам е задължително да приемате витамин С от храната, а не като синтетичен продукт. Естественият е богат на фитонутриенти и флавоноиди, а аскорбиновата киселина (синтетичният) се произвежда от царевичен сироп, третиран с ацетон.(Всъщност се предлагат и добавки с натурален витамин С, които може да откриете онлайн).

**Мастно-разтворими витамини (А, D, Е, К)**
Това са витамините, от които телата ни имат крещяща нужда, защото съвременната храна е изключително дефицитна откъм тяхното съдържание. Те са важни не само като нутритенти, а най-вече като важни модулатори в процесите на усвояване на минералите, постъпващи с храната.
**Естественият витамин А** е бета-каротен. Открива се в най-голямо количество в животински и рибен черен дроб. Растителната му форма се среща в орнажевите и зелени плодове и зеленчуци, но много хора вкл. и децата не могат да я трансформират в биологично усвоим витамин А.  Имаме нужда от него като естествен защитник срещу различни увреждания в клетката. Влияе на костният растеж и репродукцията.
**Естествен витамин D** - технически, докато телата ни не го превърнат във витамин под действието на слънчевата светлина, това са различни химични съединения, циркулиращи в кръвта. Минималната дневна доза е 20 минути излагане на директна слънчева светлина. Но на географската ширина на България само слънцето от април до септември успява да изработи минимални дози витамин Д за 2 часа и то ако човек е минимално облечен, докато е под слънчевите лъчи. Изкуствено се синтезират форми на витамин D се от различни гъби, гъба за мая или от ланолин (овча мазнина). *Витамин D е изключително важен за костите, обмяната на калций и фосфор и за естествената реминерализация на зъбите.* Скоро ще се върна на него с много по-подробна информация. 
**Витамин Е** този витамин всъщност представлява 8 различни мастно-разтворими компонента, които предпазват мазнините от окисление (антиоксиданти). Естествени източници са зърнените култури, семената, ядките и производните им. Синтетичният му близнак алфа токоферол се добива от рафинирани масла, обработени с химикали, като не се абсорбира, а се метаболизира бързо от тялото като непознат химикал.
**Витамин К** - това е витамин, който е в основата на два важни процеса, протичащи в човешкото тяло - кръвосъсирването и метаболизма на калция, като второто ни засяга пряко, от гледна точка на зъбното здраве. **Това е витамин К2: запомнете го! Неговата роля е да насочва калция от кръвта към костите и зъбите. Без неговото участие дори перфектно хранене и суплементация не са ефективни.** 
Витамин К2 се съдържа в зеленолистните зеленчуци, а витамин К2 във някои ферментирали бобови култури (натто), мляко, масло и яйца от пасищни животни и птици. Наскоро беше установено, че маслото на австралийската птица Ему съдържа голямо количество от този витамин. Моят избор е [маслото от ему](https://realfood.bg/category/emu-oil) и [високовитаминно краве масло](https://lifestore.bg/x-factor-gold-koncentrirano-maslo-x-factor-gold-concentrated-butter-oil-green-pasture-240-ml), които можете да [купите с отстъпка](https://bezkaries.com/recommended/#discounts). За съжаление, на пазара се предлагат и добавки, изкуствено добити от въглища (coal tar), хидрогенирано соево олио и никел. Добавки с подобен произход са изключително токсична субстанция, способна да увреди имунната система.

###Какво е най-важното да знаете за витамините, добавките и храненето като цяло?
Важно е витамините ни да постъпват в тялото чрез храната ни, доколкото е възможно. Ако искате да приемате мултивитамини, набавяйте ги чрез пълноценни храни (whole food) като босилек, авокадо, черен дроб, различни подправки, плодове и зеленчуци. Синтетичните витамини са изолирани съставки, а в природата няма такъв вариант. Тя ни дава всичко нужно заедно, в един цял плод: енергия, витамини, минерали, фибри. Избягвайте добавки, които имат в името си 'киселинен', '-киселина', завършват на '-ид' или '-ат', имат представка 'D' или 'L'. Минералите също трябва да идват от цяла, непреработена храна, където неорганичните и органичните съставки са в идеален баланс, комбинирани с нужните ензими. **Твоето тяло копнее за витамини и минерали, които познава, обича и ужасно му липсват!**

Последа редакция: 09.07.2019