---
kind: article
title: "Лечение на кариеси след бременност: история със снимки"
created_at: 2016-10-12
published: true
comments: true
tags:
--- 
Тя ми се обади по телефона в една зимна сутрин. Гласът й беше смесица от вълнение и притеснение:<br />

-Здравейте, току-що Ви открих и бих искала да се лекувам при Вас. След бременност и дълго кърмене зъбите ми станаха много чувствителни и получих бели петна по предните зъби. Можете ли да ми помогнете? Никога до сега не съм имала кариес и не желая след 28 години това да се промени.<br />

![Nursing caries](/images/posts/preg1.jpg)

До няколко дни Вяра ми изпрати резултати от назначените й изследвания на кръв и урина, фото снимки и другата необходима ми информация за начало на лечението. Веднага разбрах, че ще работя с една супер мотивирана за успех майка. А няма по-голям стимул, от това срещу мен да стои осъзнат и кооперативен човек.<br />

<!-- more -->

В кръвните изследвания се установи много ниско ниво на витамин D3 и нормални стойности на Калций, Магнезий и Фосфор. В уринният тест обаче стойностите на минералите бяха изключително ниски. Причината: липсващият витамин D3 не позволява на минералите да отидат по местата си, а се изхвърлят неусвоени или се отлагат по вътрешните органи.
Петната по предните зъби всъщност бяха начален стадий на кариес, а чувствителността беше предизвикана от една обща деминерализация на емайла.<br />
Диагноза: кариес, предизвикан от дълго кърмене/nursing caries<br />

Седмица след първият разговор бях направила индивидуален план за хранене, хигиена и хранителни добавки на Вяра. В рамките на 3 месеца тя започна да приема витамин D3, диета богата на мазнини, витамини и минерали. Препоръчах използването на [воден душ](http://amzn.to/2enBCYD)
и [жабурене с масло](http://www.bezkaries.com/blog/2016-08-03-%D0%B6%D0%B0%D0%B1%D1%83%D1%80%D0%B5%D0%BD%D0%B5-%D1%81-%D0%BC%D0%B0%D1%81%D0%BB%D0%BE/)

![Nursing caries2](/images/posts/preg2.jpg)

Четири месеца по-късно резултатите бяха повече от впечатляващи: зъбите бяха много по-здрави, по-бели а петната-кариеси бяха заличени. Чувствителност в зъбите вече нямаше, и дори общото й здравословно състояние се беше подобрило. Изследванията на кръв и урина бяха в норма.<br />

Вяра твърди, че аз съм излекувала зъбите й. Аз знам, че тя сама беше взела решението да се справи с този проблем, просто имаше нужда от някой, който да я подкрепи.

![Nursing caries](/images/posts/preg3.jpg)

* Името е променено, за да се запази анонимността на пациента
