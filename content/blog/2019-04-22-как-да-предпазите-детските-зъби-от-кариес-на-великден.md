---
kind: article
title: "Как да предпазите детските зъби от кариес на Великден"
created_at: 2019-04-22
published: true
comments: true
tags:
--- 
Отново дойде това време на годината, когато шоколадовите лакомства под формата на яйца, зайци и всякакви знайни и не знайни герои се раздават на децата ни тъй щедро...<br />

За съжаление често (да се чете винаги) шоколада под лъскавата опаковка е с основна съставка захар, а понякога може да има и други бонуси като хидрогенирани мазнини и различни изкуствени съставки.


![gummies](/images/posts/children-eating-chocolate-easter-eggs.jpg)
<span style="font-size: smaller;">Източник на снимката: www.heraldsun.com.au</span><br />

<!-- more -->

Шоколада е любима моя тема, особено след откритието че [какаовите зърна съдържат специфични съставки, полезни за зъбите](https://bezkaries.com/blog/2018-07-31-шоколад-за-здрави-зъби/). Но когато в едно шоколадово изделие преобладаващата съставка е захар ползите от какаото напълно липсват.<br />

Ето моите съвети как да се справите как родителите да се справим със захарните набези по празниците:

1. Повече наведнъж е по-добре от по малко няколко пъти.<br />
Най-важното, което трябва да запомните за захарта е че по-важно от количестото й е честотата на консумацията й. Това означава, че ако решите да ограничавате сладостите на децата си този уикенд, е по-добре да им позволите да изядат колкото искаш шоколадови лакомства наведнъж, най-добре като десерт, отколкото няколко пъти през деня по малко или като междинно хранене. При всяко ядене на захар освен че [киселинността на слюнката спада критично](https://bezkaries.com/blog/2016-04-07-кариес-и-слюнка/), в тялото се секретира инсулин който оставя зъбите незащитени от кариес за дълго време.

2. Измийте зъбите!<br />
Насърчете децата си да измият зъбите си два пъти на ден - преди закуска и преди лягане. Задължително ги наглеждайте и проверявайте дали зъбите са добре измити, особено ако са под 10 годишна възраст. Можете да използвате различни средства за визуализиране на плаката като оцветяващи таблетки или детектор за плака.
[Не е подходящо да се мият зъбите веднага след храна](https://bezkaries.com/blog/2017-03-13-не-мийте-зъбите-си/), особено сладка такава. В моментите на ниска киселинност емайла е много крехък и неустойчив. Това може да доведе до премахване на ценни минерали от устата, необходими за реминерализацията му. След хранене е препоръчително устата да се изплакне няколко пъти с чиста вода.

3. Забавлявайте се!<br />
Пролетните празници са чудесен повод да прекарате повече време навън. Времето е хубаво, дните ни са свободни от работа и ангажименти, защо да ги прекараме на затворено или "на маса"? Организирайте семейни разходки в близкия парк или пък извън града. Нека фокусът на празника е времето прекарано заедно, а не храната - била тя здравословна или не до там.

Весел Великден!