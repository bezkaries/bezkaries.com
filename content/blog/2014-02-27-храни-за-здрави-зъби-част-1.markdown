---
kind: article
title: "Какво да ядем, за да имаме здрави зъби? част 1"
created_at: 2014-02-27
comments: true
categories: 
- 
---
###Пай от мравки и пълнена рибя глава с дроб: това ли е ключът към здравите зъби? Трябва ли тепърва да се учим как да се храним или вече имаме основите за това? Можем ли да се храним пълноценно, пазарувайки от супермаркета? 

Говорейки за човешко здраве, от гледна точка на способността на отделни групи хора да отглеждат деца, които нямат зъбно-челюстни деформации, кариеси, възпаление на венците (гингивит) или криви зъби съвсем естествено достигаме до въпроса "С какво се хранят. Особено внимание е обърнато на храненето на бременните жени и на подрастващите.

Трите основни фактора за здрави, бели и красиви зъби са:
	1. Присъствие на достатъчно минерали в храната.
	2. Присъствие на достатъчно мастно-разтворими витамини А, Д, Е, К в храната.
	3. Способността на организма да усвои минералите и витамините, приети чрез храната.
	
Ето някои интересни факти от книгата Nutrition and Physical Degeneration на д-р У. Прайс

Хората, живеещи във високите и изолирани долини в Швейцарските Алпи се хранят основно с ръжен хляб и млечни продукти, една порция месо седмично и средно количество зеленчуци - свежи през лятото и естествено ферментирали през зимата. Лабораторни анализи показват високия витаминен и минерален състав на млякото, което е издоеното от крави, хранещи се само с трева, която в тези планински части е с много високо съдържание на хлорофил. Ръжта, смляна непосредствено преди замесване на хляба също е с много висок минерален състав.

Диетата на жителите на Шотландските групи от острови -вътрешни и външни Хебридски Острови се състои от овес и морска храна - риба, черупчести и мекотели. В тяхното хранене липсват изцяло млечните продукти. Пасбища липсват, а овесът е единствената култура, която вирее на този климат. Зеленчуците са ограничени, а пресните са само през лятото. Интересен факт е, че въпреки неограничените количества морска храна и риба която имат, рибеният черен дроб се консумира като деликатес. Изключително важно ястие за подрастващи е изпечена глава на риба треска, пълна с овес и черен дроб. Минералният и витаминен състав на това блюдо е изключително подходящ за създаване на имунитет и превенция на кариес.

Естествената диета на Ескимосите в Аляска се състои от неограничено количество органи и специални части от големите обитатели на океана и голямо количество мазна риба. Китовата мас се използва в големи количества, заедно със замразена, сушена или прясна риба. Често в менюто присъства и месо от лос или тюлен, но по-ценни са органите на животните. Плодовете са ограничени до минимално количество дребни диворастящи плодчета от типа на боровинките. Те биват събирани и изсушавани или консервирани в мазнина за зимата. Специалното ястие за подрастващи и бременни са части от органите на кит.

Индианците, живеещи във вътрешността на Скалистите Планини в най-далечните части на Северна Канада, девет месеца от годината се хранят с месо от елен или лос. Достъпа им до зелена растителност е само през лятото. През зимата използват известно количество дървесна кора или пъпки. Те ядат всички вътрешности, а често с месото (мускулите на убитото животно) хранят кучетата си. Важна част от менюто на подрастващите са различни блюда от костен мозък. Той е използван и като заместител на млякото или като подсилващо средство за болни хора. 

За Островитяните в Южните Морета, мастно-разтворимите витамини и много от минералите са осигурявани чрез консумирането на ракообразни и други черупчести обитатели на океана.

Племената, родени и обитаващи централна Африка използват големи количества сладки картофи, бобови култури и някои зърнени храни. Тъй като повечето имат достъп до водни източници като езера и естуари, рибата често присъства на трапезата. Специфично за този район, че техният извор на минерали идва са инсектите - деликатес са щурците и скакалците. Насекомите биват изяждани директно, но често се изсушават и стриват на брашно. Най-питателен е паят от мравки. Също така, зърнените храни са смилани непосредствено преди готвене.

Австралийските Аборигени, живеещи близо до океана използвали неограничени количества морска храна, заедно с диворастящи растения, нерядко са ловували дивеч. 
Във вътрешността на континента, хората се изхранвали предимно с дивечово месо - кенгуру, антилопа, дребни гризачи. Всички части на животното са оползотворявани за храна, включително червата и вътрешните органи.

Новозеландски маори - в менюто им влизат основно морски храни. Дори децата в обедната почивка в училище отиват до океана и си ловят омар от морето.

Наследниците на маите - изобилие от морски храни, както и животни от рода на камилата и ламата. Често към ястията добавят морски свинчета. Случайно или не, те са животните които произвеждат най-много витамин Д от изцяло растителна храна.

Индианците в Британска Колумбия са познати с техният лек за диабет: подобна на инсулина по действие отвара от дяволски корен. Използвана в медицински изследвания, тази отвара има отлично действие за контрол на кръвната захар.

Кое ви направи най-силно впечатление от диетите на примитивните хора? Включвате ли някои от тези храни в менюто си? А бихте ли го правили, ако знаете, че ще имате полза? Напишете отговорите си като коментар под статията.

А какво е открил по българските земи ще прочетете в продължението...