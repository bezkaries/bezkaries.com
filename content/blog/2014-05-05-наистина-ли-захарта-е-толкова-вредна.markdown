---
kind: article
title: "Наистина ли захарта е толкова вредна?"
created_at: 2014-05-05 
published: true
comments: true
tags:
categories: 
- Хранене
--- 
От всичко по малко...

В умерено количество не вреди...

Това е гориво за мозъка...

Чувала съм всички оправдания за употребата на захар.

##Въпросът е: трябва ли да ядем захар и ако да, в какво количество?

<!-- more -->

###Къде всъщност е проблемът?
Захарта има много форми освен бялата кристална захар, която се намира на рафтовете на супермаркетите. Тя е под формата на глюкозо-фруктозен сироп, царевичен сироп, мед, кленов сироп или нектар от кактуса агаве. Тя провокира силна реакция в човешкото тяло и съвременните хора използват все по-големи количества от нея. Захар откриваме в съдържанието на около 80% от пакетираните стоки: плодови сокове, газирани напитки, вафли, бисквити, шоколад, колбаси, пастети, кетчуп, майонеза, сосове, лютеници, млечни десерти, зърнени закуски, хляб, макарони, чипсове и солети, чай, тестени изделия, мариновани риби и меса, бульони за готвене и още, и още...

Често ми казват, че съм крайна като казвам на хората да изключат захарта и рафинираните въглехидрати от храната си. "Не мога да изключа цяла хранителна група" - ми казват. Да, но захарта не е хранителна група. Захарта съдържа:

* нула нутритенти
* нула протеин
* никакви полезни мазнини
* никакви ензими

Захарта е просто бързи и празни калории, които се метаболизират изключително бързо в енергия, която трябва да се изразходи веднага или се натрупва като излишък. Всъщност захарта съдържа 12 въглеродни атома, 22 водородни атома и 11 кислородни атома (C12H22O11). Това е всичко, което тя дава на тялото ви. И отнема много минерали, докато се метаболизира! Захарта е една химически извлечена субстанция, по същият начин по който се произвежда кокаинът. И има същият пристрастяват ефект за мозъка. Между другото формулата на кокаина е C17H21NO4. Можете да забележите, че на захарта й липсва азотният N атом.

###Има ли все пак безопасно количество?
Според мен няма [безопасно количество](http://rense.com/general45/sguar.htm). Естествено съдържащите захар плодове и зеленчуци са с балансирано количество фибри, витамини, ензими и други вещества, които подпомагат усвояването на захарта и не затрудняват и ограбват тялото. Добавената захар не доставя нищо, а вместо това:<br />
Уврежда черният дроб: когато приемаме фруктоза (50%от захарта) тя отива към черният дроб. Ако чернодробният гликоген (храната за мускулите) е нисък, например след тренировка тя ще се използва, за да възстанови липсите. Но повечето хора не приемат фруктозата след бягане или физическо натоварване, а често когато дробовете им са пълни с гликоген. Когато това стане, черният дроб превръща гликогенът в [запаси от мазнини](http://diabetes.diabetesjournals.org/content/54/7/1907.short). Част от мазнината отива към мастните депа, но част се запазва в дроба. Малко по малко това може да доведе до [редица](http://hyper.ahajournals.org/content/45/5/1012.short) [чернодробни](http://www.journal-of-hepatology.eu/article/S0168-8278%2808%2900164-5/abstract) [заболявания](http://www.journal-of-hepatology.eu/article/S0168-8278%2807%2900427-8/abstract); Повишаване на холестерола и триглицеридите в кръвта; ЛЕПТИНОВА резистентност с последващо [затлъстяване](http://www.theguardian.com/society/2013/mar/20/sugar-deadly-obesity-epidemic), проблеми със съня, неконтролируемо желание за храна; Липса на усещане за ситост и пристрастяване към захар и въглехидрати, т.нар. [непрестанен глад за сладко](http://www.sciencedirect.com/science/article/pii/S0306452205004288).

###С какво да заместим захарта?
Напълно съзнавам, че в съвремнният свят е невъзможно да имаме хранене с 0% захар. За съжаление и заместители те, които се предлагат не са най-здравословният избор. Ето все пак кратък разбор на най-често срещаните:

* **Бялото кристално вещество**, което е направено от захарно цвекло съставлява 50% глюкоза и 50% фруктоза. Често в етикетите ще я прочетете и като  "декстроза".
* **Глюкозо-фруктозен сироп** съдържа 55% фруктоза и 45% глюкоза.
* **Етанол** (алкохолът за пиене) не е точно захар, макар бирата и виното да съдържат остатъчни захари и  нишесте, плюс алкохол. Те се метаболизират по същият начин като фруктозата и "ограбват" тялото от ценни минерали и соли.
* [**Захарните**](http://articles.mercola.com/sites/articles/archive/2013/10/23/aspartame-artificial-sweeteners.aspx) [**алкохоли**](http://health.howstuffworks.com/wellness/food-nutrition/facts/artificial-sweetners-unhealthy-eco.htm) като **ксилитол**, **глицерол**, **сорбитол**, **малтитол**, **манитол** и **еритритол** не са нито захар, нито алкохол. Те се усвояват от клетките на тънкото черво и макар да са с по-малко калории, могат да причинят доста вреди на тялото: подуване, диария, главоболие и световъртеж. Прекомерната им употреба се свързва и с клетъчни мутации и рак. Ксилитолът е полезна съставка в някои пасти за зъби и има антикариесогенен ефект.
* **Мед** - той съдържа около 53% фруктоза, но е напълно естествен продукт, който приет в малки количества и суров (не топлинно обработен или в горещи напитки) има много ползи за тялото. Богатото съдържание на минерали и антиоксиданти (повече от тези в спанака) го правят отлична добавка към храненето.
* **Стевия** - листата на това растение от Южна Америка са много сладки и употребата им е напълно безопасна. Не може да се каже същото обаче, за екстрактите (стевиол) или тинктурите от стевия които се продават в търговската мрежа. Използвайте само стрити листа или чай от листа на сладката билка. Подобно растение е Ло Хан, но от него се използват плодовете му.
* **Фруктоза** - изолираната плодова захар е популярен заместител в диетичните и диабетични стоки. 

В заключение ще ви дам малко домашно. Изгледайте този филм: Горчивата истина за захарта (Sugar - the bitter truth). Ако аз не съм ви убедила да се замислите за вредата от захарта, то Д-р Р. Лъстинг със сигурност ще го направи!

<iframe width="640" height="360" src="//www.youtube.com/embed/bStGuZyfaOw?feature=player_detailpage" frameborder="0" allowfullscreen></iframe>

**Вие използвате ли захар? Кога и как? Защо бихте или не бихте се отказали от употребата на захар?**