---
kind: article
title: "Здравословното хранене е измама"
created_at: 2014-05-18 
published: true
comments: true
tags:
categories:
- Хранене
- Здраве
--- 
Живеем във време, в което 24 часа в денонощие не са ни достатъчни за всичко, което искаме да свършим. Стресът в работата, на улицата и дори в дома ни е огромен. Недоспиването и набързо приготвената храна ни карат да се чувстваме отпаднали и летаргични. Това неминуемо вреди на физическото и психическото ни здраве. 

Като съвременни интелигентни хора решаваме да се справим със заобикалящите ни проблеми. Няма как да спрем да ходим на работа, решаваме поне **да се погрижим за здравето си**. Но как? 

Сещаме се за безгрижното ни детство, когато бяхме с крепко здраве, дълбок сън и толкова енергични...<br />
Питаме се: Какво се е променило? Не съм ли същият човек, но малко по-порастнал? Как мога да върна времето и да се чувствам пак толкова добре?<br />
И лампичката светва: Ако се върна крачка назад и започна да се храня по-здравословно и да се движа повече, вероятно ще се почувствам по-добре!

Втори сценарий: Имаме познат, колега или роднина с тежка диагноза рак, диабет или друго сериозно заболяване. Замисляме се за бъдещето, търсим информация за профилактика на болестите, решаваме да подобрим качеството си на живот. <br />
Съвсем естествено светва тази същата лампичка: ако водя здравословен начин на живот, вероятността да ме застигнат тежките диагнози значително намалява.

Трети сценарий: По телевизията, във вестниците, в Интернет непрекъснато се говори за вредата от наднорменото тегло и последствията му. Забелязваме, че се налага да отпуснем една дупка на колана или по-лошо: дънките вече не ни стават. Цък! Лампичката! Време е за здравословно хранене!

Има и още варианти. Има и я и **ТВОЯТА версия**.

<!-- more -->

###Най-големият проблем на здравословното хранене, е че то няма ясна дефиниция.

За вегетарианците, здравословни са всички растителните храни, а месото е отрова и води до страшни болести като рак.

За бодибилдърите и хората от фитнес-средите животиснките протеини са най-ценната храна, а плодовете, хляба и захарта са отрова.

За палео последователите естествените цели храни са източника на здраве и дълголетие, а млечните, зърнените и алкохола са най-вредните продукти.

Правителствата на развитите държави като САЩ, Великобритания и др. поощряват консумацията на големи количества пшенични продукти и твърдят, че всички животински мазнини са вредни и причиняват сърдечно-съдови заболявания и рак.

И какво се случва в крайна сметка? Всяка храна е вредна за някого!

Ето каква е истината: няма добри и лоши храни.<br />
**РАЗЛИКАТА МЕЖДУ ЗДРАВОСЛОВНО И НЕЗДРАВОСЛОВНО Е В НАШЕТО РАЗБИРАНЕ ЗА СВЕТА.**

###Как храната може да навреди?

* Прекомерна консумация на храна, която може да доведе до наднормено тегло и заболяванията съпътсващи го.
* Да доведе до дефицит на някои нутриенти в тялото.
* Директно да повлияе метаболизма и телесните функции.

**1. Излишъкът от калории**

* Калорийният излишък е само една възможна причина за наднормено тегло. Почти винаги прекаляването с храна се случва, когато на тялото не достигат важни нутриенти, витамини и соли. Тогава мозъка изпраща сигнали за намиране на необходимото и се появява неконтролируем глад: човек унищожава каквато и да е храна, която е попаднала в полезрението му. Независимо  колко е безполезна и дори вредна за организма. Тези липси на хранителни вещества могат да се породят и от състояния като силен стрес, преумора, безсъние. Това пък от друга страна може да доведе до проблеми с хормоните, които могат да се задълбочат до много по-сериозни състояния. Ако се върнем 50 години назад ще открием много по-малко затлъстели хора. Причините за това не са, че хората тогава са били подложени на по-малко стрес. Нито пък са спортували повече. Причината, в съвременното общество да има епидемия от затлъстяване, е храната която ядем. Тя става все по-бедна на микронутриенти и все по-богата на калории. Ако започнем да отделяме повече внимание на качеството й, тогава количеството ще се регулира без усилие.
* Последствията от излишното тегло са всеизвестни: повиншен пулс и кръвно налягане, сърдечно-съдови заболявания, диабет, умора, понижаване на либидото, обездвижване и липса на енергия. Но още повече влияе на психиката и душевният комфорт на всеки от нас. И носи още стрес. 

**2. Храни, които ограбват тялото**

* Храни с празни калории - това са храните, които доставят на тялото бърза енергия. Ако тя не се изразходи веднага, се отлага като запаси. Това са захарта, алкохола, бялото пшенично брашно, всички преработени храни (99% от храните в опаковка). Да, те са вкусни и при консумацията им усещаме този прилив на енергия, освобождават се и хормоните на щастието, но така или иначе не получаваме нищо с дълготраен ефект. Дори напротив: бялата захар и белият хляб са храни, които при храносмилането се свързват с минерали и биоактивни вещества от запасите на тялото. Само по този начин те могат да се усвоят, тъй като в състава им липсва всичко друго, освен енергийни молекули. Това налага тялото да дава от своите ценни ресурси, като много често страдат зъбите и костите.
* Храни, които имат съставки-антагонисти. Пример за това са храни с високо съдържание на Калций (мляко, млечни продукти) и Магнезий (пълнозърнести храни, варива и ядки). При смесването на тези храни не може да усвоят и двата важни микроелемента, тъй като за тази цел се използва един и същ път в тялото. Обикновено Калцият надделява и не случайно недостигът на Магнезий е много разпространен. Изявява се със следните симптоми: схващания на мускули (крампи), проблеми със стави и сухожилия, отпадналост и безсъние, тежък ПМС.
* Храни, богати на антинутриенти. Такива са зърнените, семената и ядките. Тези храни съдържат голямо количество Фосфорни съединения, които пречат на усвояването на полезните съставки. По тази причина е много важно да се измиват добре и да се накисват преди консумация.

**3. Директно влияние върху организма**

* Алергиите към храна не са рядкост. Някои от най-силните алергени са глутенът (протеин в пшеницата), ядки, дребните плодове от семейството на ягодите, лактозата в млякото. Реакцията към алергена е моментална и много бурна. Това са медикаментозно-контролирани състояния и най-разумно е да се избягва употребата на проблемната храна и производните й.
* Не толкова явни, но също толкова сериозни са хранителната чувствителност и хранителната нетолерантност. Те се установяват много трудно, тъй като реакциите се появяват след 24 часа до два или три дни след консумация на определена храна. Симптомите са разнообразни, не много силни и често пренебрегвани: главоболие, суха кожа или поява на акне, секрети в носа и гърлото, нередовен стомах, хронична умора и други.


####И някои изводи...
Хранете се разнообразно, без да изпадате в крайности.<br />
Избирайте най-висококачествената храна, която можете да си позволите.<br />
Винаги предпочитайте цели, непреработени храни, които имат пълен набор от нутриенти, витамини, минерали и ензими.<br />
Не пренебрегвайте сигналите на тялото си.<br />
Бъдете готови да търсите и да променяте гледната си точка, за да намерите най-верният път към вашето психическо и физическо здраве и благосъстояние.

Редакция: 24/05/2016