---
kind: article
title: "Здравословното хранене е измама"
created_at: 2014-05-18 
published: true
comments: true
tags:
categories:
- Хранене
- Здраве
--- 
Живеем във време, в което 24 часа в денонощие не са ни достатъчни за всичко, което искаме да свършим. Стресът в работата, на улицата и дори в дома ни е огромен. Недоспиването и набързо приготвената храна ни карат да се чувстваме **отпаднали** и **летаргични**. Това неминуемо вреди на физическото и психическото ни здраве. 

Като съвременни интелигентни хора решаваме да се справим със заобикалящите ни проблеми. Няма как да спрем да ходим на работа, решаваме поне **да се погрижим за здравето си**. Но как? 

Сещаме се за безгрижното ни детство, когато бяхме с крепко здраве, дълбок сън и толкова енергични...<br />
Питаме се: Какво се е променило? Не съм ли същият човек, но малко по-порастнал? Как мога да върна времето и да се чувствам пак толкова добре?<br />
И лампичката светва: Ако се върна крачка назад и започна да се храня по-здравословно и да се движа повече, вероятно ще се почувствам по-добре!

Втори сценарий: Имаме познат, колега или роднина с тежка диагноза рак, диабет или друго сериозно заболяване. Замисляме се за бъдещето, търсим информация за профилактика на болестите, решаваме да подобрим качеството си на живот. <br />
Съвсем естествено светва тази същата лампичка: ако водя здравословен начин на живот, вероятността да ме застигнат тежките диагнози значително намалява.

Трети сценарий: По телевизията, във вестниците, в Интернет непрекъснато се говори за вредата от наднорменото тегло и последствията му. Забелязваме, че се налага да отпуснем една дупка на колана или по-лошо: дънките вече не ни стават. Цък! Лампичката! Време е за здравословно хранене!

Има и още варианти. Има и я и **ТВОЯТА версия**.

<!-- more -->

###Най-големият проблем на здравословното хранене, е че то няма ясна дефиниция.

Разликата между здравословно и нездравословно е в нашето разбиране за света.

За **вегетарианците**, здравословни са растетелните храни, а месото е отрова и води до подкиселяване на организма, рак и смърт.

За бодибилдърите и хората от **фитнес индустрията** протеините - естествени и синтетични са най-ценната храна, а плодовете, хляба и захарта са отрова.

За **палео** последователите естествените цели храни са източника на здраве и дълголетие, а млечните, зърнените и алкохола са най-вредните продукти.

**Правителствата на развитите държави** като САЩ, Великобритания и др. поощряват консумацията на големи количества пшенични продукти и твърдят, че наситените мазнини от животински произход водят до сърдечно-съдови заболявания и рак.

**Натуралистите** се хранят само с истински, цели храни и изцяло избягват всички преработени, пакетирани, рафинирани стоки. Те не консумират нищо, което е претърпяло човешка намеса.

И какво се случва в крайна сметка? Всяка храна е вредна и опасна за някого!

Ето каква е истината. **Няма добри и лоши храни**. 

###Има три начина по които храната може да ви навреди:

* Прекомерна консумация на храна, която може да доведе до наднормено тегло и заболяванията съпътсващи го.
* Да доведе до дефицит на някои нутриенти в тялото.
* Директно да повлияе метаболизма и телесните функции.

**1. Излишъкът от калории**

Калорийният излишък е само една възможна причина за наднормено тегло. Хормоналният дисбаланс и колебанията в нивата на половите хормони, хормона на стреса (кортизол), инсулина в комбинация с лептин и грелин (хормони, свързани с храненето) също оказват влияние на теглото. Хроничната липса на един или група биоактивни вещества (макро- и микронутриенти, ензими, витамини) карат тялото да се презапасява и да задържа всички хранителни вещества, които постъпват в него.<br />
Почти винаги прекаляването с храна се случва, когато човек приема бедна на нутриенти, витамини и соли храна. Тогава мозъка изпраща сигнали за намиране на необходимото и се появява неконтролируем глад: човек унищожава каквато и да е храна, която е попаднала в полезрението му. Независимо дали знае или не знае колко е вредна или безполезна за организма. Тези липси на хранителни вещества могат да се породят и от състояния като силен стрес, преумора, безсъние. Това пък от друга страна може да доведе до проблеми с хормоните, които могат да се задълбочат до много по-сериозни състояния. Ако се върнем 50 години назад ще открием много по-малко затлъстели хора. Причините за това са, че хората тогава са били подложени на по-малко стрес? Едва ли! Спортували са повече? По-скоро не! Причината, в съвременното общество да има епидемия от затлъстяване, е храната която ядем. Очевидно е, че трябва да отделяме повече внимание на качеството й, а количеството ще се регулира без усилие.<br />
Последствията от излишното тегло са всеизвестни: повиншен пулс и кръвно налягане, сърдечно-съдови заболявания, диабет, умора, понижаване на либидото, обездвижване и липса на енергия. Но още повече влияе на психиката и душевният комфорт на всеки от нас. И носи още стрес. 

**2. Храни, които ограбват тялото**

* Храни с празни калории - това са храните, които доставят на тялото бърза енергия. Ако тя не се изразходи веднага, се отлага като запаси. Това са захарта, алкохола, бялото пшенично брашно. Да, те са вкусни и при консумацията им усещаме този прилив на енергия, освобождават се и хормоните на щастието, но така или иначе не получаваме нищо с дълготраен ефект. Дори напротив: бялата захар и белият хляб са храни, които при храносмилането извличат и се свързват с минерали и биоактивни вещества от тялото. Само по този начин те могат да се усвоят, тъй като в състава им липсва всичко друго, освен енергийни молекули.
* Храни, които имат съставки-антагонисти. Пример за това са храни с високо съдържание на Калций (мляко, млечни продукти) и Магнезий (пълнозърнести храни, варива и ядки). При смесването на тези храни не може да усвоят и двата важни микроелемента, тъй като за тази цел се използва един и същ път в тялото. Обикновено Калцият надделява и не случайно недостигът на Магнезий е много разпространен. Изявява се със следните симптоми: схващания на мускули (крампи), проблеми със стави и сухожилия, отпадналост и безсъние, тежък ПМС.

**3. Директно влияние върху организма**

Алергиите към храна не са рядкост. Някои от най-силните алергени са глутенът (протеин в пшеницата), ядки, дребните плодове от семейството на ягодите, лактозата в млякото. Реакцията към алергена е моментална и много бурна. Това са медикаментозно-контролирани състояния и най-разумно е да се избягва употребата на проблемната храна и производните й.

####И ако сега си мислите, че ме е обхванала някаква лудост и се отричам от всичко написано до сега...**Не, но не е изключено да се случи!**

Аз все още се оповавам на Хипократовите думи “Лекарството ви трябва да е вашата храна и вашата храна - лекарство”. Целта на тази статия е да ви припомня да не се страхувате от новите идеи и различното мнение. **В него ще откриете част от вашата истина.**

Бъдете готови да променяте гледната си точка, за да намерите най-верният път към вашето психическо и физическо здраве и благосъстояние.

Ако тази статия ви е харесала - моля, споделете я с приятелите си.