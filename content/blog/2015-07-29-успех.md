---
kind: article
title: "Мениджмънт на успеха"
created_at: 2015-07-29
published: true
comments: true
tags:
--- 
Днешният пост е малко в страни от обичайните ми теми, но истината е че това което ще прочетете можете да приложите във всяка област на живота и при решаването на всеки проблем.

Напоследък нямам много време за блога, но не защото (почти) 6-месечната ми дъщеря ми отнема всяка минута. Истината е, че подготвям нов сайт и съвсем нов вид услуга в практиката си като зъболекар. От есента ще предлагам онлайн консултации относно профилактика и заздравяване на зъбите за деца и възрастни, без нужда от посещение в кабинета. Очаквам с нетърпение това да стане факт. До тогава има много работа за вършене и в такива моменти е нужно човек да оптимизира усилията си.

Ето как се справям аз:
Формулирам главната си цел и я разделям на няколко малки цели/задачи. Всяка от малките цели пък постигам с поредица от последователни стъпки, които са лесни за изпълнение ежедневно.

<!-- more -->

Как би могло да ви послужи това, за да започнете да се храните здравословно/ да започнете да спортувате редовно / да се оттървете от вреден навик като тютюнопушенето например.

Ето как би изглеждала една примерна схема на практика:<br />
1. **Главна цел** Поставяте си цел да свалите 5 килограма като подобрите храната си и намалите приеманите калории<br />
2. **Подцели** Разделяте целта на по-малки задачи: <br />
2.1. Да се храните здравословно <br />
2.2. Да се храните до усещане за ситост, а не докато се натъпчите.<br />
3. **Ежедневни стъпки** За да се храните здравословно трябва <br />
3.1. Да ядете към всяко хранене порция зеленчуци<br />
3.2. Да ядете към всяко хранене порция протеини<br />
3.3. Да ядете към всяко хранене малко количество полезни мазнини<br />
3.4. Ако имате нужда от още храна, на този етап можете да включите малко въглехидрати<br />
4. **Ежедневни стъпки** Ограничавате калориите като спирате храненето, когато усетите ситост.<br />
4.1. Започвате да се храните бавно<br />
4.2. Сипвате в чинията си само веднъж<br />

Най-важно е малките, ежедневни стъпки да са лесни и изпълними. Ако те ви затрудняват, значи се налага да коригирате целите си. Например ако не успявате да преценявате порциите си, да си сипвате от общото ядене еднократно ще е трудно. Тогава то ще бъде изместено на следващия етап. За да достигнете до него първо ще трябва да определите с какво количество се нахранвате. За целта използвайте кухненска везна и чувството си за ситост.

Надявам се, че съм била полезна. Успех с поставянето на целите. А постигането им след това е само въпрос на време.

И за финал една снимка на Рая, която се храни здравословно по метода Захранване, водено от бебето.

![РаяЗВБ](/images/posts/Raya-blw.jpg){:width="350px"}<br />


