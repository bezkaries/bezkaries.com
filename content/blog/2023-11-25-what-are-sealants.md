---
kind: article
title: "Какво са силантите и има ли детето ми нужда от тях?"
created_at: 2023-11-25
published: true
comments: true
tags:
--- 
###Какво са денталните силанти?

Силантът е тънък слой пластмасов полимер, който запечатва повърхността на дъвкателните зъби (предкътници и кътници), така че естествените ямки и бразди да станат по-плитки и гладки.
Когато силанта залепне перфектно върху тези повърхности може да предотврати натрупването на значително количество плака и бактерии, така че последните да не могат да фотрмират киселини и съответно кариеси.<br />
Най-често силантите се поставят на постоянните зъби веднага след пробива им в устата.<br />

Денталните силанти са подходящи за някои педиатрични пациенти като превенция на кариес, но не заменят редовното почистване на зъбите с четка и конец, хранителна профилактика и контрол на вредни орални навици.<br />

Силантите се поставят от зъболекар и изискват изпълнението на стриктни критерии, техника на апликация и само най-качествени материали. Продължете да четете, за да направите информиран избор дали да бъдат поставени дентални силанти на вашето дете или не?<br />


![силанти](/images/posts/sealants.jpg)


<!-- more -->


###Каква е процедурата за поставяне на силанти?

Процедурата е относително проста, но изисква стриктно спазване на стъпките.<br />

1. Зъбите се почистват с професионални средства, след което се обследват внимателно за кариес или някаква форма на деминерализация. Ако се открие начален кариес или деминерализация, мястото може да се обработи със зъболекарската машинка.
2. Зъбът се подсушава и изолира от слюнка за цялото време на процедурата. Наличието на слюнка може да компрометира здравината и годността на силанта.
3. Зъбът се почиства с киселинен разтвор, за да се създаде микроскопичен дефект на емайла, който ще служи за механична връзка към силанта.
4. Киселината се отмива и се поставя лепило, което се полимеризира с лампа.
5. Материалът за силанта се излива директно върху зъбните бразди и се полимеризира с лампа.

###Може ли силантът да се постави върху вече започнал, но недиагностициран кариес?

В тези случаи има голям риск от развитие на кариес ПОД повърхността на силанта. Най-добре е да се вземат мерки за реминерализиране или конвенционално лечение на кариеса. 

###Колко дълго издържат силантите?
В зависимост от материала и техниката на апликация силантите могат да издържат около 3-5 години. Някои производители дават срок от 10 години. Силантите имат по-кратък срок на годност при пациенти, които:<br />
- стискат, скърцат зъбите си<br />
- имат стомашен рефлукс и киселини<br />
- имат високо киселинна диета<br />

###Каква поддръжка изискват силантите?
За да се предотварати възможността за развитие на кариес под силанта е необходимо те да се проверяват на всеки 6 месеца по време на редовния преглед при зъболекар. Отчупен или разлепен силант за съжаление може да стане причина за задържане на ПОВЕЧЕ киселини и бактерии по повърхността на зъба, отколкото без силант.

###Всъщност вършат ли работа денталните силанти?

Да, силантите могат да бъдат профилактично средство срещу кариес, ако бъдат поставени с идеално стриктна техника и в подходящото време.<br />


Първите изследвания които показват значително намаляване на заболеваемостта от кариес при деца са правени в групи деца, които са със двигателни или психични увреждания и на които не се прилагат никакви други грижи за зъбите като зъбна хигиена, хранителни навици или профилактични прегледи при зъболекар.<br />

[По-съвременни проучвания](https://www.ncbi.nlm.nih.gov/pmc/articles/PMC6483295/#) също показват намаляване на риска от кариес, но учените заключават че е необходимо и по-дългосрочно проследяване, за да се потвърди ефикасността им.

###Какви са рисковете на денталните силанти?

Най-големият риск е поставянето на силанта на недобре почистена и необстойно прегледана зъбна повърност. Нерядко аз съм откривала скрит под силант кариес. Оставен да се развива безсимптомно, често кариесът може да напредне до толкова че да се наложи много голяма пломба или дори умъртвяване на нерва.<br />


[Едно проучване](https://www.ncbi.nlm.nih.gov/pmc/articles/PMC4372347/#) доказва че неправилно поставени силанти могат да бъдат ПРИЧИНА за развитие на кариес в иначе здрав зъб.<br />


Друго притеснение на родителите е съдържанието на бисфенол А (BPA) и/или bis-GMA. И двете вещества са доказани хормонални нарушители и би трябвало да се избягват при деца и младежи в активен растеж.<br />


В [едно изследване](https://www.ncbi.nlm.nih.gov/pmc/articles/PMC3354837/#) се установява че BPA, Bis-DMA и Bis-GMA имат естрогеноподобен ефект и наличието му в денталните материали е серизно притеснение. <br />

Но [според Американската дентална](https://www.mouthhealthy.org/all-topics-a-z/sealants/) асоциация “в денталните материали няма достатъчно BPA, за да навреди на вас или на някой ваш близък”.<br />


За да избегнете възможна токсичност, информирайте се от вашият зъболекар какъв материал използва и съдържа ли той BPA, Bis-DMA и Bis-GMA.

###За кого са подходящи силантите?
Децата, които най-много биха се облагодетелствали от такава процедура са:<br />
- чиито кътни зъби са с много дълбоки бразди и ямки<br />
- с висок риск от кариес<br />
- чието хранене се състои предимно от преработени и рафинирани храни и захарнни изделия и напитки<br />
- със специални нужди и потребности, които правят профилактиката на кариеса твърде предизвикателна или невъзможна<br />

В идеалният случай, силантите трябва да бъдат поставени веднага след пробива на зъба в устата (да, това предполага поставянето за всеки зъб да бъде в отделно време), преди дъвкателните повърхности да са контаминирани с бактерии или да е започнала някаква форма на деминерализация и кариес.

###Могат ли да се премахнат силантите?

Премахването е лесно и бързо, а за съжаление при неправилна техника на поставяне премахването им се случва незабелязано като детето поглъща части от материала.

###Подходящи ли са силантите за моето дете?

На този въпрос няма един верен отговор. Само родителите познават своето дете и могат да преценят, заедно със неговият зъболекар дали това е подходяща профилактична мярка.<br />


Ако детето постоянно похапва нещо, често яде преработени, лепкави или тестени храни е подходящо да обмислите поставянето на силанти.<br />


В случай че нямате установен режим на грижа и почистване на зъбите у дома, силантите може би са добро решение.<br />


Ако имате доверие на зъболекаря си, материалите които използва и начина му на работа, поговорете с него по темата за силантите.<br />


###Как да предотвратите кариесите без да поставяте дентални силанти на детето си?

- избирайте цели, непреработени храни
- практикувайте добра орална хигиена всеки ден
- включвайте [естествени пробиотични храни](https://bezkaries.com/blog/2016-11-30-бактерии-и-плака/), за да не позволявате на патогенните бактерии да доминират
- използвайте продукти с реминерализиращи съставки ([хидроксиапатит](https://bezkaries.com/blog/2020-04-11-хидроксиапатит/))
- избягвайте случайното похапване на сладки и тестени храни много пъти през деня
- адресирайте вредни орални навици като устно дишане и стоене с отворена уста
- не пропускайте редовните прегледи при зъболекар

За да научите още по темата, включете се в [програмата "Здрави зъбки"](https://programa.bezkaries.com), която създадох за родителите които искат да се погрижат по-добре за зъбите на децата си у дома.



