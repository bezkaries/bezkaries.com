---
kind: article
title: "Как бързо и лесно да се справим с настинката и грипа?"
created_at: 2014-09-22 
published: true
comments: true
tags:
categories:
- Здраве
--- 
Навън застудява. Започваме да стоим все повече на закрито и в близост с други хора, като в същото време прекарваме все по-малко време на чист въздух и слънце. Това води до две неща: обменяме повече микроби с другите хора и количеството на витамин Д в тялото ни намалява. От тук следват много по-слабият имунитет и по-високата честота на зарази като настинка и грип.

Първо е важно да уточним, че настинките и грипът не са бактериални инфекции и антибиотични лечение не може да помогне да се излекувате. Причинителите са вируси, които имат съвсем различна структура от бактериите и действат по различен начин. Да, има случаи на вторична бактериална инфекция след прекарано вирусно заболяване като бронхит, пневмония и др., но това са случаи, в които се нуждаете от лекарска помощ и не касаят днешната тема.

Следващото важно условие, за да станем жертва на вирусна инфекция е намалените защитни сили на организма. Както и преди съм [писала](), витамин Д е изключително важен за цялостното здраве. Освен всичко останало, той има високи антимикробни свойства като произвежда между 200 и 300 антимикробни пептиди, които унищожават патогенни бактерии, вируси и гъби в тялото. За витамин Д обаче знаем, че се произвежда в тялото под действието на слънчевите лъчи върху кожа, която не е покрита с дрехи или слънцезащитни продукти и за територията на България това се случва само в месеците от май до септември. Следователно, когато слънцето през есента и зимата е все по-далеч, все по-трудно си набавяме от този ценен елемент. За да не позволим тялото да губи защитните си сили е задължително през студените месеци да си набавяме витамин Д под формата на хранителна добавка.

Други причини, които правят човека уязвим са прекалено много захар и преработени продукти в храната; консумация на много [пшенични и зърнени](/blog/2014-08-24-%D0%BF%D1%8A%D0%BB%D0%BD%D0%BE%D0%B7%D1%8A%D1%80%D0%BD%D0%B5%D1%81%D1%82-%D1%85%D0%BB%D1%8F%D0%B1/) храни, които имат голямо съдържание на антинутриенти; недостатъчно и непълноценен сън; ежедневен [стрес](/blog/2014-06-29-%D1%81%D1%82%D1%80%D0%B5%D1%81%D1%8A%D1%82/); липса на здравословна доза движение и упражнения; комбинация от част или всички по-горе изброени причини.

Какво да направим, когато сме болни?<br /><br />
1. **Подобрете храненето си**. Най-популярната храна за болни хора са сухари, препечен хляб и бисквити. Обаче това е и най-безмислената храна, когато организмът е с намалени сили. Защо? Високо виглехидратните храни дават само бърза енергия на тялото и никакви градивни елементи. Освен това глюкозата се конкурира в усвояването си с важни нутриенти като витамин С например. А точно в този период, човек се нуждае от много течности, витамини, минерали и лесно усвоими протеини. Така че най-добрата храна при настинка се оказва добрата стара пилешка супа. Тя ще възстанови водно-солевият баланс и ще помогне да се почувствате по-добре. Разбира се, ако нямате апетит не трябва да се храните на сила: слушайте тялото си и пийте много течности. Не посягайте веднага към лекарствата, а позволете на организма ви сам да се пребори със симптомите, като вие му помагате с добра хидратация и качествена храна.<br /><br />
2. **Време за почивка**. Обърнете внимание на качеството и количеството на съня си. Непълноценната почивка може да е причина за удължаване на периода на болестта. В същото време обаче не изоставяйте напълно движението - едночасова лека разходка на свеж въздух, в топлите часове на деня ще ви донесе много повече ползи от това просто да стоите три дни под завивките: ще подишате свеж въздух, ще съберете слънце и естествен витамин Д. Отново е важно да слушате тялото си и да му давате най-добрата грижа.<br /><br />
![Настинка](/images/posts/Cold.jpg)<br />
3. **Време е за добавки**. За да подпомогнете самоизлекуването отвътре-навън, т.е. без лекарства, има няколко добавки, които е подходящо да вземате в период на болест. Освен приема на витамин Д, за който споменах по-горе, много подходящо е да включите натурален витамин С. Той се намира в зеленчуци като червени чушки, цвекло, плодове като касис, ацерола и др. С включването на [чесън](/blog/2014-09-14-%D1%87%D0%B5%D1%81%D1%8A%D0%BD/), ще скъсите оздравителният период. Много подходящ "оздравителен коктейл" е смес от настърган джинджифил, мед и лимон. Медът и прополисът също са незаменими помощници при простуда и грип. Естествено ферментиралите храни като кисело зеле и туршии имат голямо количество пробиотици и ще ви помогнат да възстановите нормалната стомашно-чревна флора след боледуване.<br /><br />
4. **И нещо за зъбите**: след прекарана вирусна инфекция задължително сменете четката си за зъби, дори да е била съвсем нова. Патогенните микроби се настаняват удобно в старата ви четка и може да попаднат в тялото ви отново и пак да ви заразят след известно време.

Надявам се тази зима да се разминете с вирусите, но ако това не се случи следвайте тези съвети и съм сигурна, че ще се възстановите бързо и лесно.
Какви са вашите средства за профилактика през зимата? Напишете ми в коментар.