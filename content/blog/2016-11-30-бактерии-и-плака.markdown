---
kind: article
title: "Бактериите: помощници в борбата срещу кариеса"
created_at: 2016-11-30
published: true
comments: true
tags:
--- 
Когато се съберат на едно място специалисти в дадена област неизменно започват да говорят за най-забележителните случаи в работата си.
Е, когато се съберат зъболекари, те си разказват колко много плака е имал някой пациент по зъбите си, но са били здрави и без кариеси. Невероятно! Феноменално! Чудо на чудесата?!<br />

Да видим...<br />

И до днес голяма част от лекарите са убедени, че бактериите са корена на всички болести. Бактериите не са само лоши. А дори и лошите, поставени в "добра среда" не изявяват болестотворната си природа. Налепът от храна по зъбите е хранителна среда, в която започват да се развиват колонии от бактерии. В момента, в който си измиете зъбите слюнката ги облива и започва формирането на бактериалната филм (плака). Тази плака е естествена част от екосистемата "уста" и няма как да се оттървете завинаги от нея нито с четкане, нито с антибиотици или пък със зъболекарски машинки. Целта е тя да е здрава и [неутрална](https://bezkaries.com/blog/2016-04-07-%D0%BA%D0%B0%D1%80%D0%B8%D0%B5%D1%81-%D0%B8-%D1%81%D0%BB%D1%8E%D0%BD%D0%BA%D0%B0/) (нито киселинна, нито алкална). По този начин ще имате здрави зъби и уста, благодарение на бактериите които живеят там.

![Bacterial plaque](/images/posts/bacteria.jpg)

###Какво означава здрава плака?

<!-- more -->

В Природата и в човешкото тяло съществъват три вида бактерии: полезни, болестотворни и неутрални. За да бъдем здрави е необходимо полезните бактерии да са повече от болестотворните. Най-голям процент са неутралните (около 70%) и те са на страната на преобладаващият вид. 
Макар да не съм особено голям футболен фен, ще направя паралел с тази игра. Случвало ли ви се е да гледате мач, в който не симпатизирате на никой от двата отбора? В течение на играта, повечето от нас ще започнат да подкрепят отбора който играе по-добре/печели. Същото е и при бактериите: неутралните, които са и най-многобройни не са нито "за" нито "против" здравето на гостоприемника си/човека, върху когото живеят. В случаите когато добрите бактерии са повече от лошите, неутралните са на тяхна страна и здравето на организма процъфтява. Ако обаче лошите доминират над добрите, неутралните усложняват ситуацията като подпомагат задълбочаването на болестта. <br />

Тези промени се случават постоянно, като моментите на стрес, умора, недоспиване, лоша храна накланят везните към превес на негативните бактерии. В медицината това състояние се нарича дисбиоза (болен живот). За щастие нашето тяло винаги се стреми към баланс във всичко. Този баланс можете да срещнете под името хомеостаза (подобно състояние). Какво можем да направим, за да помогнем тялото си да възстанови този баланс, когато имаме проблеми със зъбите или венците?<br />



1. Почиствайте зъбите си с [четка и паста](https://bezkaries.com/blog/2014-02-19-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D1%87%D0%B5%D1%82%D0%BA%D0%B0-%D0%B8-%D0%BF%D0%B0%D1%81%D1%82%D0%B0-%D0%B7%D0%B0-%D0%B7%D1%8A%D0%B1%D0%B8/) поне веднъж дневно. Всички си мислят, че целта на миенето с четка и паста е да се премахне плаката и хранителните остатъци. Истината е, че това се случва в най-малка степен. Най-важното нещо което правите при миенето на зъбите си с четка и паста е, че размествате колониите от бактерии. Бактериите, които живеят върху човека имат строго определен ред: когато се заселят някъде те първо се организират в колонии, т.е. строят си къщичка. Едва след като си построят къщичката, могат да започнат да копаят, ядат и рушат зъбите. Този цикъл и при тях е 24 часа. Така че, целта на миенето с четка е да не им позволите да си построят къщичката, за да не могат да започнат да ядат от зъбите. 

2. Използвайте етерични масла - те имат силен антимикробен ефект, почистват, ароматизират и подобравят средата. Използват се само външно, най-добре след консултация с лекар. Най-добре е да се комбинират с базово масло и да се [жабури устата всяка сутрин](https://bezkaries.com/blog/2016-08-03-%D0%B6%D0%B0%D0%B1%D1%83%D1%80%D0%B5%D0%BD%D0%B5-%D1%81-%D0%BC%D0%B0%D1%81%D0%BB%D0%BE/).

3. Използвайте [ксилитол](https://bezkaries.com/blog/2016-03-02-%D1%84%D0%BB%D1%83%D0%BE%D1%80-%D0%BA%D1%81%D0%B8%D0%BB%D0%B8%D1%82%D0%BE%D0%BB/) - Ксилитолът е доказал ефективността си в борбата срещу кариес, като не подтиска растежа на бактериите и няма токсични ефекти за организма. [Дъвката](https://bezkaries.com/blog/2015-12-08-%D0%B4%D1%8A%D0%B2%D0%BA%D0%B0/) с ксилитол също е отлично средство срещу кариес.

4. Яжте [ферментирали храни](https://bezkaries.com/blog/2014-02-19-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D1%87%D0%B5%D1%82%D0%BA%D0%B0-%D0%B8-%D0%BF%D0%B0%D1%81%D1%82%D0%B0-%D0%B7%D0%B0-%D0%B7%D1%8A%D0%B1%D0%B8/) - те са богати на полезни бактерии и буквално ги вкарвате в системата. По този начин болестотворните бактерии намаляват числено, а в последствие намаляват и силите им. Пробитоците също създават неутрална среда. Българските традиции включват ежедневна малка доза ферментирала храна: кисело мляко, кисело зеле и др.

5. Почиствайте езика си - върху езика живеят до 80% от бактериите в устата. Освен миенето с четка и паста не забравяте да изстъргвате и налепа върху езика с малка лъжица или специален уред.

