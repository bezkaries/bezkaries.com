---
kind: article
title: "Как по естествен начин да избелим зъбите си?"
created_at: 2014-03-07 
published: true
comments: true
tags:
- как да избелим зъбите си с активен въглен
- здравословно избелване на зъби
- домашно избелване на зъби
categories:
- Здраве
- Красота
--- 
Почнала съм да пиша за толкова много и все важни неща  (как да повишим естествената способност на зъбите да се защитят от кариеса), изготвям лечебни планове на пациенти, имам и 3 почнати книги по темата (и ходя на работа и представете си даже ми остава време и за колелото :) ) но реших да разведря малко обстановката с един практичен и любопитен пост. **Сигурна съм, че ще ви хареса ако изпробвате този лесен, евтин и безопасен метод за избелване на зъбите.**

Кой би помислил, че с въглен ще избелваме нещо?! Знаем че, активният въглен върши отлична работа при натравяне с храна и всякакви вътречревни токсини. Съответно, приложен в устната кухина, въгленът ще повлияе и върху субтанцииите от микроорганизмите, които водят до възпаление на венците и лош дъх.

<!-- more -->

Активният въглен е вещество с високи абсорбционни свойства. Той премахва токсините като ги улавя и залепва по своята повърхност. Не се абсорбира от тялото, а преминава през храносмилателният тракт заедно с всички химикали и токсини полепнали по повърхността му.
Той е добро първо средство при всякакъв контакт с токсични агенти, но не бива да се приема, когато искаме нещо да се абсорбира от тялото (лекарства, витамини, добавки). Чудесно средство след употреба на алкохол. 
**Ако се налага да използвате активен въглен, поради някакво химично, медикаментозно или хранително отравяне, осигурете приема му през устата възможно най-бързо и потърсете Бърза Помощ.** Смесват се 2 лъжици прах в чаша вода и се изпива възможно най-бързо. Или се приема съответната доза таблетки според предписанието върху опаковката. Неправилно е да се комбинира с млечни продукти, защото неутрализират действието му. Като самостоятелно лечение за възрастен човек се приема посочената доза 3 пъти дневно. Като силен дехидратант, не бива да забравяме, че заедно с активният въглен трябва да се приема много вода.
Можете да го намерите в състава на лекарства срещу ухапвания от насекоми, използва се в газовите маски и разбира се, е основното вещество във водните филтри за пречистване на вода в домашни условия.

##Но как всичко това помага зъбите да бъдат "избелени"##
 
![активен въглен](/images/posts/carbo1.jpg)
![активен въглен на прах](/images/posts/carbo2.jpg)

Как се използва?
Купувате си активен въглен на прах или таблетки от аптеката (20 таблетки за 2,51 лв). Една чаена лъжичка прах (една стрита таблетка) е количеството, необходимо за една процедура. Потапяте навлажнена четка за зъби в черния прах и внимателно поставяте в устата си. Не се притеснявайте от вкуса - няма такъв. Четкане 2 минути с малки кръгови движения, без силен натиск. Черното се изплаква лесно и отдолу се появяват по-бели, лъскави и полирани зъби. Можете да използвате този метод, когато решите. Видим резултат има още след първите процедури.

Естествено в първият момент, когато видите цялата си уста оцветена в черно, може би няма да съм най-любимият ви човек, но след добро изплакване и много добро изчеткване с чиста четка и почистване с конец ще промените мнението си. 
В устата активният въглен прави точно това, което и в стомаха: премахва токсините и *химичните наслагвания* (оцветяванията от храна и напитки).

При по-задълбочени проучвания става ясно, че активният въглен може да промени pH в устата и е възможно да се ползва като част от профилактиката срещу кариес и възпаления на венците.

За най-добър ефект използвайте дървен въглен, а не произведен от петролни деривати.

**ВНИМАНИЕ!** Да не се ползва от хора с отложен по зъбите зъбен камък и други налепи!! В този случай има вероятност въгленът да се отмие по-бавно (около 24-48 часа). Ако това се случи изпийте 1-2 чаши горещ чай. 
По същият механизъм, би могло да се получи по-упорито оцветяване върху места с котлен камък по мивката.

![преди](/images/posts/carbo3.jpg)
![след](/images/posts/carbo4.jpg)

Надявам се, че тази статия ви е харесала. Ако решите да изпробвате идеята, споделете впечатленията си в коментар под нея. Благодаря.

Аз ще продължа терапията и ще ви покажа резултата след няколко месеца.