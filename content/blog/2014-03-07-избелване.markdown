---
kind: article
title: "Безвредно избелване на зъби с активен въглен"
created_at: 2014-03-07 
published: true
comments: true
tags:
--- 
Тук можете да прочете за всички познати, ефикасни методи и средства за избелване: [ВСИЧКО, което трябва да знаете ЗА ИЗБЕЛВАНЕТО](http://www.bezkaries.com/blog/2016-01-18-%D0%B2%D1%81%D0%B8%D1%87%D0%BA%D0%BE-%D0%B7%D0%B0-%D0%B8%D0%B7%D0%B1%D0%B5%D0%BB%D0%B2%D0%B0%D0%BD%D0%B5%D1%82%D0%BE/)

Почнала съм да пиша за толкова много и все важни неща  (как да повишим естествената способност на зъбите да се защитят от кариеса), изготвям лечебни планове на пациенти, имам и започната книга по темата (и ходя на работа и представете си даже ми остава време и за колелото :) ) но реших да разведря малко обстановката с един практичен и любопитен пост. **Сигурна съм, че ще ви хареса ако изпробвате този лесен, евтин и безопасен метод за избелване на зъбите.**

Кой би помислил, че с въглен ще избелваме нещо?! Знаем че, активният въглен върши отлична работа при натравяне с храна и всякакви вътречревни токсини. Съответно, приложен в устната кухина, въгленът ще повлияе и върху субтанцииите от микроорганизмите, които водят до възпаление на венците и лош дъх.

<!-- more -->

Активният въглен е вещество с високи абсорбционни свойства. Той премахва токсините като ги улавя и залепва по своята повърхност. Не се абсорбира от тялото, а преминава през храносмилателният тракт заедно с всички химикали и токсини полепнали по повърхността му.
Той е добро първо средство при всякакъв контакт с токсични агенти, но не бива да се приема, когато искаме нещо да се абсорбира от тялото (лекарства, витамини, добавки). Чудесно средство след употреба на алкохол. 
**Ако се налага да използвате активен въглен, поради някакво химично, медикаментозно или хранително отравяне, осигурете приема му през устата възможно най-бързо и потърсете Бърза Помощ.** Смесват се 2 лъжици прах в чаша вода и се изпива възможно най-бързо. Или се приема съответната доза таблетки според предписанието върху опаковката. Неправилно е да се комбинира с млечни продукти, защото неутрализират действието му. Като самостоятелно лечение за възрастен човек се приема посочената доза 3 пъти дневно. Като силен дехидратант, не бива да забравяме, че заедно с активният въглен трябва да се приема много вода.
Можете да го намерите в състава на лекарства срещу ухапвания от насекоми, използва се в газовите маски и разбира се, е основното вещество във водните филтри за пречистване на вода в домашни условия.

##Но как всичко това помага зъбите да бъдат "избелени"##

Как се използва?
Купувате си активен въглен на на капсули от тук: [aktive charcoal](http://www.iherb.com/country-life-activated-charcoal-260-mg-4-g-100-capsules/6395?rcode=srw073) или  под формата на таблетки от аптеката (20 таблетки за 2,51 лв). Една чаена лъжичка прах (съдържимото на една отворена капсула или една стрита на прах таблетка) е количеството, необходимо за една процедура. Потапяте навлажнена четка за зъби в черния прах и внимателно поставяте в устата си. Не се притеснявайте от вкуса - няма такъв. Четкане 2 минути с малки кръгови движения, без силен натиск. Черното се изплаква лесно и отдолу се появяват по-бели, лъскави и полирани зъби. Можете да използвате този метод, когато решите. Видим резултат има още след първите процедури.

Естествено в първият момент, когато видите цялата си уста оцветена в черно, може би няма да съм най-любимият ви човек, но след добро изплакване и много добро изчеткване с чиста четка и почистване с конец ще промените мнението си. 
В устата активният въглен прави точно това, което и в стомаха: премахва токсините и *органичните наслагвания*(оцветяванията от храна и напитки).

![преди](/images/posts/carbo3.jpg)
![след](/images/posts/carbo4.jpg)

При по-задълбочени проучвания става ясно, че активният въглен може да промени pH в устата и е възможно да се ползва като част от профилактиката срещу кариес и възпаления на венците. При по-продължителна употреба, обаче може да има негативен ефект (виж редакцията)

За най-добър ефект използвайте [дървен въглен](http://www.iherb.com/country-life-activated-charcoal-260-mg-4-g-100-capsules/6395?rcode=srw073), а не произведен от петролни деривати.

**ВНИМАНИЕ!** Да не се ползва от хора с отложен по зъбите зъбен камък и други налепи!! В този случай има вероятност въгленът да се отмие по-бавно (около 24-48 часа). Ако това се случи изпийте 1-2 чаши горещ чай. 
По същият механизъм, би могло да се получи по-упорито оцветяване върху места с котлен камък по мивката.

Редакция от 13.02.2015

Както стана ясно, активният въглен има високи абсорбиращи свойства. Тези свойства той проявява във всяка среда, в която има органична материя. В устата и в слюнката минералите, които са нужни за естествената защита на зъботе от кариес(реминерализация) се намират в био-комплекси (съединения с органична природа). 
**Т.е. важно е да помним, че за да се избегне извличането на минералите от слюнката, които ще послужат за заздравяване на зъбите, избелването с активен въглен трябва да се прави за кратко (1-2 седмици). Употребата на четки с активен въглен също трябва да е ограничена само докато трае курса на избелване.**

Надявам се, че тази статия ви е харесала. Ако решите да изпробвате идеята, споделете впечатленията си в коментар под нея. Благодаря.
