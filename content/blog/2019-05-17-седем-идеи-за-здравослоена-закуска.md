---
kind: article
title: "Седем идеи за здравословна закуска"
created_at: 2019-05-07
published: true
comments: true
tags:
---
Здравословното детско хранене не е трудно… на теория.
- Без захар и по-малко преработени зърнени храни (брашно и тестени храни), които полепват по зъбите и създават условия за развитие на кариес.
- Повече сезонни плодове и зеленчуци, които стимулират дъвченето и самопочистването на устата и зъбите. Подпомагат храносмилането и носят много витамини и минерали.
- Достатъчно полезни мазнини които помагат да се усвоят Калцият и другите важни минерали за здрави зъби и кости.
- Да не забравяме за спокойната обстановка и удоволствието от храненето, за да подпомогнем храносмилането и да създадем здравословна връзка с храната.

Добре, но как на практика да приложим всичко това? Как всъщност е добре да се храни едно дете у дома, за да има здрави зъби?

![здравословна закуска за деца](/images/posts/zakuska.jpg)

<!-- more -->

Показвам ви 7 варианти за полезна и здравословна закуска, подходящи за деца и порастнали деца.

#1. Микс зърнени с масло и кашкавал
Зърнените храни са добра храна за децата, когато не са смлени на брашно. Затова аз винаги имам в хладилника буркан предваритрелно накиснати и сварени зърна (елда, лимец, киноа, просо и др. според наличното у дома), от които приготвям различни закуски, в случая с масло и кашкавал. Добавяме към тях морков или друг суров, цял зеленчук.
![здравослова закуска 1](/images/posts/zakuska1.jpg)

#2. Чиа пудинг
Тази рецепта е изцяло въпрос на фантазия, но винаги има накиснати бадеми, тиквени слънчогледови семки, домашни сушени плодове - смокини, малини, райска ябълка, кокосово масло, канела, куркума, чиа, какаови зърна и пресни плодове, например ягоди.
![здравословна закуска 2](/images/posts/zakuska2.jpg)

#3. Микс зърнени с настъргана ябълка и канела
Същите накиснати и сварени зърна, приготвени в сладък вариант - с половин настъргана ябълка и канела. Понякога на края давам няколко сурови накиснати ядки или другата половинка от ябълката.
![здравословна закуска 3](/images/posts/zakuska3.jpg)

#4. Сандвичи от оризовки с кашкавал и колбас без нитритна сол
Оризовките не са най-добрият вариант в който можем да ядем зърнените, но не са и най-лошия. За разнообразяване на закуските тази комбинация е подходяща, стига да не е ежедневие.
![здравословна закуска 4](/images/posts/zakuska4.jpg)

#5. [Бананови палачинки](https://bezkaries.com/blog/2014-12-01-бананови-палачинки/)
Банан + яйца = любима закуска.
![здравословна закуска 5](/images/posts/zakuska5.jpg)

#6. Пържено яйце с масло, куркума и зеленчуци
![здравословна закуска 6](/images/posts/zakuska6.jpg)

#7. Любимите палачинки
Това, което виждате на снимката е.. специално за снимката. Обикновено палачинките не стигат до каквато и да е аранжировка, а се ядат директно на плота в кухнята, тъкмо пристигнали от тигана. За пълнеж използвам смлени сушени плодове, предварително накиснати. Както плодовете, така и сместа приготвям от предната вечер като ферментирам брашното с няколко лъжици домашно кисело мляко. Сутринта добавям повечко яйца и пържа в кокосово масло.
![здравословна закуска 7](/images/posts/zakuska7.jpg)

И защото храната е също удоволствие, закуската вкъщи обикновено завършва с парченце [черен шоколад](https://bezkaries.com/blog/2018-07-31-шоколад-за-здрави-зъби/).
![шоколад](/images/posts/zakuska8.jpg)