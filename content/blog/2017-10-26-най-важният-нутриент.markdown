---
kind: article
title: "Най-важният нутриент: получавате ли достатъчно от него?"
created_at: 2017-10-26
published: true
comments: true
tags:
--- 
Като зъболекар фокусиран върху храненето, аз вярвам че устата е първият стожер на доброто здраве.

Работата ми е да помогна на всеки пациент да открие кои ценни вещества липсват в тялото му, за да бъде напълно здрав. Когато погледна зъбите на някой човек, аз веднага мога да кажа дали той получава достатъчно от най-важният нутриент. Звучи ви невероятно, нали?<br />

И вече искате да знаете какъв е този нутриент за който ви говоря? Витамин ли е? Или минерал?<br />

![mouthbreathe1](/images/posts/mouthbreathing1.jpg)

<!-- more -->

Не, това е кислорода.<br />

Кислорода е жизненоважен нутриент за човешкото тяло, уста и зъби. И макар като чуете думата "нутриент" да не се сещате за кислород, той е най-ценното вещество, което получава тялото и ние просто не можем да живеем без него!<br />

Но много хора живеят с недостатъчно кислород. Това се дължи на лоши навици, свързани с дишането и влияе на здравето на цялото тяло.<br />

###Как да дишаме правилно?
Когато вдишате въздух през носа, той веднага достига до синусите. Това са костни отвори в черепа, които имат ролята да подготвят въздуха да премине към белите дробове. Те го затоплят, овлажняват и пречистват от чужди за тялото вещества.
Освен това носните синуси произвеждат [специален газ - Азотен Оксид](https://www.ncbi.nlm.nih.gov/pubmed/18951492), който увеличава ефикасността на кислорода в тялото. Азотният Оксид е наскоро открит и все още не са ясни всички негови функции, но се знае че регулира кръвообращението и кръвното налягане и осигурява достигането на адекватно количество кислород до всяка клетка в тялото.
Също така [поддържа хомеостазата на тялото](https://www.ncbi.nlm.nih.gov/pmc/articles/PMC5329687/) и участва в [регулацията на митохондиалната функция](https://www.ncbi.nlm.nih.gov/pmc/articles/PMC5329687/).<br />
Когато дишате през устата, въздухът не се смесва със този ценен за тялото газ и клетките в тялото работят в компенсирано състояние: с намалено количество кислород. С времето това води до здравословни проблеми, чиято причина често остава скрита.<br />
За човека, дишането през устата е механизъм на оцеляване който се използва когато дишането през носа е невъзможно или в моменти на усилена физическа и умствена работа.


###Как дишането през устата може да навреди на здравето?
Неправилната захапка, високото небце, кривите/струпани зъби започват по един и същ начин: с навика да се диша през устата. Те са знаци, че езикът не заема правилна позиция в устата и пречи на дихателните пътища. 

Устното дишане при възрастните се изявява като безобидно хъркане, но всъщност е свързано с болести като обструктивна сънна апнея, Алцхаймер, високо кръвно налягане. Причината е намаленото количество кислород, което постъпва в кръвообращението и задълбочава състоянието на хроничните болести.<br />
![mouthbreathe2](/images/posts/mouthbreathe2.jpg)

При децата, неправилното дишане има сериозни последици върху развитието на централната нервна система и размерът на мозъка. Нерядко се свърза и с умора, нестабилна концентрация, хиперактивно разстройство и други поведенчески проблеми (ADD, ADHD).
Най-засегнати обаче са зъбите и лицево-челюстната област, тъй като устното дишане спира правилното развитие на костите и мускулите. По този начин челюстите остават малки, лицето е дълго и тясно, зъбите са струпани и деформирани. Децата често имат инфекции в синусите, подути сливици и аденоиди, суха уста и кариеси, хъркане и неспокоен сън.<br />
![mouthbreather](/images/posts/mouthbreather.jpeg)

###Как да коригирате дишането си или дишането на детето си?
Възрастни и деца които дишат през устата често или постоянно, имат нисък тонус на мускулите които поддържат дихателните пътища свободни. Тези мускули изграждат или са захванати към езика и това прави неговата позиция в устата много важна за правилното носово дишане.
Езикът е в правилната си позиция когато върхът му стои непосредствено зад горните централни резци, а тялото му е залепено към небцето.<br />

Сученето от гърда е най-естественият и лесен начин да се научи детето да диша през носа. Това е така, защото млякото се освобождава само когато езикът на бебето се притисне към небцето. А по време на кърмене бебето прави това стотици пъти.<br /> 
За по-големите деца и възрастните на помощ идват миофункционални упражнения, които възстановяват носовото дишане и поставянето на езика в правилна позиция. Коригирането на устното дишане предотвратява и [нуждата от шини и ортодонтско лечение](https://bezkaries.com/blog/2017-09-19-%D0%BA%D0%BE%D0%B3%D0%B0-%D0%B4%D0%B5%D1%82%D0%B5%D1%82%D0%BE-%D0%B8%D0%BC%D0%B0-%D0%BD%D1%83%D0%B6%D0%B4%D0%B0-%D0%BE%D1%82-%D1%88%D0%B8%D0%BD%D0%B8/).








