---
kind: article
title: "Истината за меда"
created_at: 2014-11-17 
published: true
comments: true
tags:
categories:
- Храната като лекарство
- Хранене
---
За хората, които се интересуват от здравословен начин на живот, отдавна е известно, че [бялата захар](/blog/2014-05-05-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D0%BB%D0%B8-%D0%B7%D0%B0%D1%85%D0%B0%D1%80%D1%82%D0%B0-%D0%B5-%D1%82%D0%BE%D0%BB%D0%BA%D0%BE%D0%B2%D0%B0-%D0%B2%D1%80%D0%B5%D0%B4%D0%BD%D0%B0/) е клетъчна отрова и една от най-големите причини за редица заболявания. 

Е да, обаче хранителната промишленост не спи и промотира нови и най-различни заместители на захарта. Темата е доста обширна и имам доста да кажа по нея, но днес ще ви кажа моето мнение за меда.

Меда, като природен продукт се смята за много полезен и често можете да срещнете твърдения като: "Меда е лекарство", "Най-полезната храна" "Златното чудо на Природата" "Храна на Боговете" и т.н. Тези лозунги могат, и реално заблуждават много хора, че меда може да се яде в неограничени количества, без никакви вредни последствия за тялото.<br />
<!-- more -->
![Мед](/images/posts/Honey.jpg){:width="300px"}<br />

Наистина, храната която идва директно от Природата е по-добрият избор, отколкото стоките в супермаркета. Но ето **състава на меда**:<br />
- 82% захар (да, за захар става въпрос)<br />
- половината от тази захар е фруктоза (40% от общото тегло на меда)<br />
- следи от витамини<br />
- 1% антиоксиданти<br />
- минерали<br />
- 17% вода<br />

С други думи: **Меда повишава кръвната захар почти колкото бялата рафинирана захар** и в това отношение няма голяма разлика в полезността. Т.е. ако имате здравословно състояние, което изисква контрол на инсулина (метаболитен синдром, диабет) или се опитвате да контролирате калориите и да отслабнете е по-добре да избягвате употребата на мед.

Ако нямате по-горните съображения, ето какви ползи можете да извлечете от меда:<br />
1. Меда е богат на **антиоксиданти**, които обогатяват кръвта и помагат на тялото да се справи с токсините и вредните ефекти от стреса.<br />
2. Разнообразен набор от **минерали**, който помага за възстановяването при простудни заболявания и грип. Важно уточнение е, че меда трябва да е суров, т.е. да не се слага във горещ чай или да се обработва термично в храна.<br />
3. Бърз и полезен **източник на енергия** за спортуващи и активни хора. Минералите в състава му също допринасят за активното възстановяване при физическо усилие.<br />

**Какъв мед да изберем?** Няма да ви давам указания как да познаете дали меда е истински и дали пчелите са хранени или не със захар - това е материя, която не ми е позната. Единственото което мога със сигурност да твърдя е, че медът с по-тъмен и наситен цвят е с по-високо съдържание на минерали и полезни вещества. Например тъмният Манов мед има до 20 пъти повече антиоксиданти, магнезий, желязо. Лечебните му ползи можете да извлечете, ако го консумирате в лечебни дози - не повече от 1-2 супени лъжици дневно. Именно като силно концентрирана натурална храна, Природата го е направила с толкова сладък и силен вкус, за да ядем по малко и да получим само добрите ефекти от него.

Надявам се тази статия да ви е била интересна и полезна. Ако е така, споделете я с приятелите си чрез бутоните отдолу.



















































































































































































