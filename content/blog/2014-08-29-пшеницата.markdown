---
kind: article
title: "Истината за пълнозърнестият хляб - 2 част"
created_at: 2014-08-29 
published: true
comments: true
tags:
categories:
- Хранене
- Здраве
--- 
В [статията](/blog/2014-08-24-%D0%BF%D1%8A%D0%BB%D0%BD%D0%BE%D0%B7%D1%8A%D1%80%D0%BD%D0%B5%D1%81%D1%82-%D1%85%D0%BB%D1%8F%D0%B1/) от миналата седмица ви споменах, че пшеницата (било тя и пълнозърнеста) не е полезен продукт. Нещо повече: съвременната генно-модифицирана пшеница е храна, която дори може да ви разболее.

1. Консумирането на пшенични продукти като хляб, макарони и др. повишава кръвната захар, почти колкото приема на чиста захар. Причината е, че пшеничното зърно е смляно на фино брашно, което се метаболизира бързо и предизвиква отделянето на голямо количество инсулин, което да нормализира кръвната захар. Този бърз спад води до усещане за глад и желание за още въглехидрати - хляб, пица, нещо сладко. Така се получава един омагьосан кръг, който може да доведе до болести като метаболитните синдром, диабет, затлъстяване, сърдечно-съдови заболявания и дори някои видове рак. 
Пълнозърнестото пшенично брашно не се различава от бялото брашно по "захарност", а дори в него има запазени антинутриенти, които се нуждаят от минерали като Калций, Цинк, Желязо и Магнезий, за да се метаболизират. Тези антинутриенти са фитиновата киселина и лектините. Те се намират в състава на зърното, за да го предпазват от унищожаване, както например розите имат бодли. Фитиновата киселина е инхибитор и пречи на покълването в неблагоприятни условия. Открива се и при всички ядки и сечена. Тя се премахва след накисване и измиване. В индустриално произведените брашна обаче, със сигурност има доста голямо количество от нея. Лектините са вид протеини, които пазят зърното и семената на растенията от това да бъдат разрушени и изядени. Следва логичният въпрос: а семената на ябълките, кивито и ягодите нямат ли тези защити? Нали целта на растенията е да бъдат изядени от животните или хората и чрез храносмилателната им система да се разпространят? Съвсем вярно. Някои растения искат да бъдат изядени, а други - не! Можете да направите разликата така: ако може да се изяде сурово веднага, значи няма вредни за вас антинутриенти. Ако трябва да се потрудите, за да стигнете до същността му (ядки) или да го сготвите (зърно) значи може да ви нанесе вреда.

2. Специално място ще отделя на още един антинутриент в пшеничното зърно - глутенът. Сигурно сте го срещали, защото напоследък доста се изговори/изписа по темата. Аз ще обобщя най-важното: Глутенът е протеин, който има ролята на лепило, сгъстител в кулинарията. Има го в много зърнени култури най-вече пшеница, ечемик, ръж. Използва се не само при печива като хляб и други тестени произведения, а също в колбаси, сосове, различни медикаменти и дори в козметични продукти. Тази леплива структура освен, че не дава нищо на организма; извлича ценни вещества от костите и един от най-често срещаните алергени в хранителните продукти. Алергичните реакции могат да се проявят остро (при заболяването глутенова ентеропатия/цьолиякия) или хронично с главоболие, тежест в стомаха, умора, обриви, болки в ставите и др. Защо за това се заговори чак сега? Защото съвременната ГМО пшеница има 35% глутен, за разлика от пшеницата! отглеждана преди 50 години, която има 5% глутен. Да, от нея са яли нашите баби и дядовци ежедневно и са били в добро здраве до дълбока старост.

3. Консумацията на пшеница се свързва с появата на редица болести на обмяната, сърдечно-съдовата система и мозъка.
Метаболитният синдром и диабета са пряко свързани с консумацията на въглехидрати, които предизвикват резки пикове и спадове на кръвната захар и инсулина.
След дългогодишни изследвания вече е доказано, че "лошият" холестерол също се дължи на високовъглехидратното хранене, а не на приема на животински наситени мазнини. Специално пшеницата, сравнена с други зърнени култури, в медицински експерименти е доказала ролята си в превръщането на добрия холестерол в лош, т.е. от големи и пухкави холестеролови частици, минаващи лесно с кръвотока се превръщат в малки и плътни, които се "залепват" по стените на артериите и образуват плаки.
Глутенът участва в патогенезата на някои заболявания на мозъка като малкомозъчна атаксия, шизофрения, аутизъм и епилепсия. 
Високовъглехидратното хранене и консумацията на голямо количество пшенични продукти се свързва и с някои видове рак като рак на гърдата, рак на дебелото черво и рак на панкреаса.<br />
![Пирамида](/images/posts/Pyramid.jpg)

И за да завърша малко по-позитивно, ви предлагам да направите един експеримент: изключете за 30дни пшеницата и глутена от менюто си. Всички пици, сладкиши, хляб, солети, макарони, мекици, питки, кетчуп, горчица, кренвирши, шунка и колбаси със спорен произход, и дори любимата баничка с боза. Само за 30 дни... Какво може да загубите? 
Ето какво: няколко килограма, главоболието, постоянният глад за сладко, необяснимият кожен обрив, болки и скованост в ставите, подутият и нередовен стомах. Или пък ако нищо не се промени ще знаете, че спокойно може да си похапвате пица.

Ако темата ви е интересна и искате да се задълбочите още повече ви съветвам да прочетете книгата "Пшеницата - маскираният убиец" на Уилям Дейвис.