---
kind: article
title: "Пет храни за по-здрави зъби"
created_at: 2017-08-17
published: true
comments: true
tags:
--- 
Едва ли някой се съмнява, че храната има нещо общо със зъбите. Но дали има храни, които наистина влияят на зъбите така, че да ги правят по-здрави и по-силни?
Да, има такива и те са наистина вкусни! Вижте ги:

![avocado](/images/posts/avo.jpg)

<!-- more -->

###Кефир
Кефирът е ферментирала млечна напитка, с нежен сладникав вкус. Това, което го прави много полезен е бавната ферментация, на която е подложено млякото. При нея всички захари и протеини се разпадат до малки молекули, които са много лесни за усвояване от организма. А [млечно-киселите бактерии](https://bezkaries.com/blog/2014-10-14-%D1%84%D0%B5%D1%80%D0%BC%D0%B5%D0%BD%D1%82%D0%B8%D1%80%D0%B0%D0%BB%D0%B8-%D1%85%D1%80%D0%B0%D0%BD%D0%B8/), които осъществяват ферментацията са естествени врагове на бактериите, причинители на кариес и потискат развитието им.
Мазнините, които се съдържат в млякото на свободно отглеждани животни е пълно с ценните витамини А, Д и К2, които имат пряка връзка със здравето на зъбите и костите.
Кефирът е чудесна храна, която можете да включите ежедневно в менюто си за да подобрите не само зъбите, но и храносмилането си.

###Авокадо
Напоследък едва ли има ден без да видите или чуете нещо за авокадото. Има дори ресторант, в който правят бургери с авокадо вместо хляб. Но докато авокадото се наслаждава на славата си, любителите на здравословното хранене го познават от много години.
И това не е изненада, защото този чудесен плод има много ползи за здравето.
"Месото" на зрялото, тъмно зелено авокадо съдържа много пребиотични фибри, които хранят добрите пробиотични бактерии в храносмилателната система. Това осигурява добро храносмилане и оптимално усвояване на всички хранителни вещества от организма. В допълнение към фибрите с едно авокадо получавате и полезни мастни киселини, витамин Е, К1, Калий, витамини от групата В и витамин С.

###[Масло](https://bezkaries.com/blog/2014-06-07-%D0%A5%D1%80%D0%B0%D0%BD%D0%B0%D1%82%D0%B0-%D0%BA%D0%B0%D1%82%D0%BE-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%BE-%D0%9C%D0%B0%D1%81%D0%BB%D0%BE%D1%82%D0%BE/)
Ако още мислите че маслото е вредно за здравето, ви уверявам че то е една от най-полезните храни за вашите зъби. Старата му слава, че води до наднормено тегло и повишава холестерола е необоснована. Не се страхубайте от маслото! То няма да ви направи дебели, а напротив: когато в храната ви има масло се отделят хормони, които дават сигнал на мозъка, че сте се нахранили достатъчно, а също така мазнините не позволяват да има резки показвания на инсулина. С такова хранене ще се чувствате по-дълго сити и няма да имате нужда от междинни похапвания на сладкиши или подсладени кофеинови напитки, които са толкова вредни за зъбите.
Маслото също е пълно с мастно-разтворими витамини А, Д и К2, така че си струва да инвестирате в качествено масло, добито от мляко на пасищно отглеждани животни.

###Пилешки бутчета
Аз също дълго време ядях само безвкусните пилешки гърди, защото са с най-малко калории. Вярването, че нискокалоричната храна без мазнини е най-полезна не е подминало никой от нас.
Но всъщност пилешките бутчета и крилца са много по-добри за вас, тъй като съдържат много колаген който заздравява зъбите и челюстните кости.
[Колагенът](https://bezkaries.com/blog/2017-03-12-%D0%BF%D0%B5%D1%82-%D0%BF%D1%80%D0%B8%D1%87%D0%B8%D0%BD%D0%B8-%D0%B4%D0%B0-%D0%BF%D1%80%D0%B8%D0%B5%D0%BC%D0%B0%D0%BC%D0%B5-%D0%BA%D0%BE%D0%BB%D0%B0%D0%B3%D0%B5%D0%BD/) е важен също за здравето на венците ви, тъй като пародонталните заболявания се дължат именно на загуба на колагеновите връзки, които задържат зъбите в костта.
Друг начин да си набавите така ценният колаген е да си сварите пилешка супа или бульон, приготвен от костите на пилето.

###[Чесън](https://bezkaries.com/blog/2014-09-14-%D1%87%D0%B5%D1%81%D1%8A%D0%BD/)
Още в народната медицина, чесънът е познат като лекарство срещу зъбобол и проблеми със зъбите. Славата му се дължи на антибактериалната му съставка Алицин, която дава и специфичният му аромат.
Алицинът има високи антибактериални, антигъбични и антивирусни свойства, което го прави нещо като природен антибиотик срещу болестотворните бактерии в устата.
Фибрите, които се съдържат в чесънът са подходяща храна за добрите бактерии, населяващи храносмилатеният тракт. А помните, че здравите стомах и черва са изключително важни за здравите зъби. Чесънът е полезен както суров, така и сготвен. Не се ограничавайте само в един вид, за да получите различните му ефекти.

От изброените храни аз виждам една много апетитна рецепта за вечеря, а вие? Още идеи как да подобрите храненето си, за да имате здрави и силни зъби можете да прочетете в моята безплатна електронна книга [Моите тайни за по-здрави зъби](https://bezkaries.com/books/).