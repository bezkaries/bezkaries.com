---
kind: article
title: "Може ли ЗДРАВОСЛОВНОТО да ни разболява?"
created_at: 2022-07-01
published: true
comments: true
tags:
--- 
Съвсем [ново проучване](https://jamanetwork.com/journals/jama/fullarticle/2793446) върху ефекта от хранителните добавки показа че освен че някои са без ползи за здравето, то други дори могат да повишат риска от някои заболявания. Това предизвика някои мисли, които искам да споделя с вас… Може ли здравословното да ни разболява?<br />


![здравословно](/images/posts/zdravoslovno.jpg)


<!-- more -->

В мига в който светне екрана на смартфона веднага започват да ни заливат с “какво трябва да вземем, за да сме ….” (попълнете нужното: по-здрави, по-слаби, по-атлетични, по-умни, по-концентрирани, излекувани от x, y, z болест).<br />

“Трябва да консумираме само сурово мляко, пастьоризираното е отрова”<br />
“Всеки ден взимайте витамин D от рибено масло, но САМО от тази марка”<br />
“Ако имате нарушено храносмилане и пропусклива чревна лигавица, трябва да избягвате глутена така че си купувайте само безглутенова паста, пица, хляб”<br />
“Взимайте Мед, за да компесирате излишъка от Желязо, който приемате като добавка”<br />
“Винаги накисвайте зърнените и бобовите култури и ги гответе с наситени мазнини, като не забравяте да внимавате за съотношението на Калция и Фосфора в ястието.”<br />

……<br />


Не казвам, че всичко по-горе не е вярно и няма ползи за здравето ако следваме тези съвети. Нооо… всичко това може да е полезно само ако е част от една цялостна философия и начин на живот, която не се базира на стрес и ограничения. С този текста искам да напомня, че ЗДРАВОСЛОВНОТО може да се превърне в стресор Но1 и да ни отдалечи от здравето още повече от нездравословният начин на живот.<br />

Спрете за миг и погледнете всички съвети, практики, добавки, храни, режими, диети, идеи които имате за здравето. НЕ е необходимо да следвате всички наведнъж. Дори не е необходимо да следвате никоя от тях. Просто забавете темпото и се вслушайте във вътрешният си глас, който казва: “Ето това ми изглежда правилно, това чувствам като моето нещо”. Може дори това да е да не правите нищо известно време, а да пуснете контрола.<br />

Няма как човек да е здрав в токсична, стресова среда. И за много от здравословно-хранещите се, тази среда е тяхното съзнание.<br />
