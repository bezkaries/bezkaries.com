---
kind: article
title: "Може ли водата за уста да е причина за кървящите ви венци и лошият ви дъх? + видео рецепта"
created_at: 2017-08-25
published: true
comments: true
tags:
--- 
Като синоними на водата за уста можете да срещнете, че тя е "химическата четка за зъби" или "мързеливото миене на зъби". 
Много хора използват вода за уста, за да се справят с лошият дъх или кървящите венци, но всички те ще потвърдят, че ефекта е краткотраен и водата за уста само замаскира проблема.

###Защо водата за уста не работи?
Разтворите за жабурене, които ще намерите по щандовете за козметика или в аптеките са създадени с идеята да ароматизират устата ви с различни ментови есенции или още по-лошо: да убият "99% от всички бактерии".
Уви, оралният микробиом или съвкупността от добри, неутрални и лоши бактерии в устата се оказа доста по-сложен, отколкото се мислеше до сега. Тези бактерии са част от цялата храносмилателна система и правилният подход за подобряване на здравето на устата не включва агресивни химически вещества. 

![mouthwash](/images/posts/voda_usta.jpg)

<!-- more -->

###Какви видове води за уста има на пазара?
- Вода за уста с алкохол (Listerine)<br />
Идеята да се сложи алкохол във водата за уста звучи доста логична: алкохолът е силен антисептик и дезинфектант, така че би трябвало да прочисти устата от лошите бактерии, както се чистят и операционните зали, подовете и всички повърхности в болниците. Ефекта, който има алкохолът върху бактериите е, че разрушава протеините във външната им обвивка (мембрана) и те умират.
Неприятната изненада идва, когато [алкохолът не унищожава селективно само лошите бактерии](https://academic.oup.com/jac/article/49/4/597/718781/Mechanisms-of-antimicrobial-action-of-antiseptics), а разрушава протеините на всички бактерии, както и протеините които изграждат венците, пародонталните връзки и протеиновата матрица на зъбите.
Така че първа стъпка към решаването на проблемите с венците и лошият дъх е да се уверите, че водата ви за уста не вреди на баланса между добрите и лошите бактерии в устата.

- Вода за уста с Хлорхексидин (Eludril, Astera parodont active, Lacalut, ParoEx)<br />
Хлорхекксидинът е утвърдена и много популярна съставка във водите за уста. Той, разбира се, е химическо вещество със антибактериален ефект. Действа върху бактериите, като разрушава мембраните и потиска растежа им. Хлорхексидинът унищожава както добрите, така и лошите бактерии, а дългосрочното му приложение (повече от 2 седмици) има доказани негаивни ефекти като необратимо оцветяване на зъбите, езика и бузите; отдръпване на венците и разраняване на лигавиците в устата; увеличава натрупването на зъбен камък; променя усещането за вкус/усеща се постоянно горчив вкус в устата.
Разбира се, Хлорхексидинът има своето място и време за употреба: например след хирургични операции в устата, когато хигиената е невъзможна и за кратко време трябва да се ограничи нивото на микроорганизми в устата. В тези случаи препаратът се назначава от зъболекаря или хирурга, като се спразва стриктно схемата на приложение.

- Вода за уста с антикариес ефект (Colgate, Astera power white)<br />
Най-често в състава на тези води има някакво флуорно съединение. И макар, че не всички форми на флуор са задължително лоши, то в повечето води НЕ се използва Натриев флуорид, който е най-стабилен и не се включва в състава на емайла, а само подпомага реминерализацията. Причините, поради които не е добре флуора да става част от зъбите ви можете да прочетете в статията [Флуор и Ксилитол](https://bezkaries.com/blog/2016-03-02-%D1%84%D0%BB%D1%83%D0%BE%D1%80-%D0%BA%D1%81%D0%B8%D0%BB%D0%B8%D1%82%D0%BE%D0%BB/). Други антикариес съставки, които можете да срещнете са антибиотика Триклозан, както и Цетилпиридонхлорид - по името се досещате, че целта му е да избие всичко живо в устата ви.
Водата за уста, съдържаща антикариесни съставки също трябва да се предписва от зъболекар, който е запознат със състоянието на зъбите, храносмилателната система и цялостното здравословно състояние на пациента. Използва се по схема, за определен период от време.

- Вода за уста с ароматизиращ ефект/хомеопатична (Bilka, Biodent propolis)<br />
Този тип води за уста нямат негативните последтсвия за вас, както химичните си събратя изброени по-горе, но все пак всички те съдържат консерванти, изкуствени аромати, оцветители, ETDA и често парабени. Вярвам, че всички които четат блога ми вече осъзнават и знаят, че всичко което попадне в устата не остава само там: с помощта на богато кръвоснабдената лигавица всички вещества веднага се абсорбират и попадат в кръвообращението, а от там до всички клетки в тялото. По тази причина смятам, че ако имате желание да подобрите зъбите и венците си и искате да решите проблемите си с лошият дъх, е най-добре да не поемате излишни рискове с комерсиалните води за уста.

###Кое е ефективното решение на проблема с кървящите венци и лошият дъх?
Макар да не са едни и същи, бактериите причинители на тези проблеми в устата имат много общи черти. И двата вида са Грам негативни бактерии, които процъфтяват в безкислородна среда и се хранят с протеини и желязо. Те започват живота си в дълбоките слоеве на натрупаната от поне няколко дни бактериална плака, по дъното на венечните джобове и в задната част на езика - местата, където почистването е изключително затруднено. След това разкъсват протеиновите мембрани на клетките и това предизвиква кървене. От кръвта си набавят желязото, от което се нуждаят. При метаболизирането на протеините и желязото се отделят компоненти, съдържащи Сяра ([Volatile Sulphur Compounds](https://www.ncbi.nlm.nih.gov/pubmed/18388413)), на които се дължи лошият дъх. 
Тези бактерии създават стабилни колонии само след 12 часа от появата им в устата и имат силни защитни механизми, които дори антибиотичите и химическите вещества във водите за уста не могат да преодолеят. Това е причината ефекта им винаги да е временен и краткотраен.

Това, което е наистина ефективно е да се подобри цялостният състав на оралният микробиом: отстраняването на болестотворните бактерии е част от решаването на проблема, но най-важното условие е да се колонизират в устата полезни, добри бактерии, които да поддържат доброто й здраве. Най-лесният начин за това е да включите в менюто си ежедневно [храни, богати на пробиотици](https://bezkaries.com/blog/2014-10-14-%D1%84%D0%B5%D1%80%D0%BC%D0%B5%D0%BD%D1%82%D0%B8%D1%80%D0%B0%D0%BB%D0%B8-%D1%85%D1%80%D0%B0%D0%BD%D0%B8/), както и пребиотични фибри.

###Вода за уста със салвия - естествено решение срещу лошият дъх
<iframe width="560" height="315" src="https://www.youtube.com/embed/V5d6yO27BLo" frameborder="0" allowfullscreen></iframe>

