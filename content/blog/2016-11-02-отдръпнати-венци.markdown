---
kind: article
title: "Оголени зъби и отдръпнати венци: каква е причината и как се лекуват"
created_at: 2016-11-02
published: true
comments: true
tags:
--- 
Отдръпнатите венци, оголените зъби и удължени зъби са наименования, отнасящи се за един много разпространен проблем.<br />

Този проблем не само води до повишен риск от развитие на кариеси, силно болезнена чувствителност на засегнатите зъби, но и поради силният неестетичен ефект принуждават хората да крият или спестяват [усмивката си](http://www.bezkaries.com/blog/2016-07-06-%D1%81%D0%B8%D0%BB%D0%B0%D1%82%D0%B0-%D0%BD%D0%B0-%D1%83%D1%81%D0%BC%D0%B8%D0%B2%D0%BA%D0%B0%D1%82%D0%B0/).<br />

![Receding gums](/images/posts/recgums.jpg)

<!-- more -->

За да разберем как да профилактираме и лекуваме този проблем е нужно първо да обърнем внимание на причините, които го предизвикват.<br />

Последните изследвания показват връзка между отдръпнатите венци, стискането със зъби нощем и неспокойният сън. Но не е само това..

###Най-честите причини са:
- инфекциозно заболяване на венците (пародонтит, пародонтоза, гингивит)
- стискане, скърцане със зъби
- травма (включително микротравма от неудобни коронки и пломби или агресивно четкане на зъбите)
- недоимъчно хранене (липса на минерали и витамини)

###Как да спрете заболяването и да възстановите щетите?

* Когато причината за отдръпнатите венци е пародонтално заболяване, то най-добрър съвет за справянето с него можете да получите от Вашият зъболекар. Пародонталните заболявания се дължат на доминиране на болестотворни бактерии в устата, спрямо обичайните безобидни бактерии. За да се възстанови баланса устата и зъбите трябва да бъдат почистени и да се въздейства с антимикробни средства. Антибиотиците в този случай не са подходящи, тъй като те убиват и добрите и лошите бактерии. Най-безопасният метод е [жабуренето с растително масло](http://www.bezkaries.com/blog/2016-08-03-%D0%B6%D0%B0%D0%B1%D1%83%D1%80%D0%B5%D0%BD%D0%B5-%D1%81-%D0%BC%D0%B0%D1%81%D0%BB%D0%BE/), а [пробиотичните храни](http://www.bezkaries.com/blog/2014-10-14-%D1%84%D0%B5%D1%80%D0%BC%D0%B5%D0%BD%D1%82%D0%B8%D1%80%D0%B0%D0%BB%D0%B8-%D1%85%D1%80%D0%B0%D0%BD%D0%B8/) ще увеличат количеството на добрите бактерии.<br />

* Неспокойният сън се дължи на много причини: прекалено много стрес през деня, облъчване със синя светлина от телевизия и смарт-устройства, непосредтвено преди сън, наднормено тегло, хронична умора. Проблемите със зъбите, които води със себе си лошият сън могат да са стискане или скърцане със зъби, както и спане с отворена уста. 
Скърцането и стискането със зъби са причина за оголване на венците, защото силата с която се извършват тези дейтвия понякога достига до 80 кг/см2. Това е много голямо натоварване върху слабите челюстни кости и те реагират с резорбция или разтваяне на костта.
Устното дишане нощем води до поява на кариеси, тъй като се понижава количеството на слюнката и по този начин тя става киселинна. Повече за [киселинността на слюнката](http://www.bezkaries.com/blog/2016-04-07-%D0%BA%D0%B0%D1%80%D0%B8%D0%B5%D1%81-%D0%B8-%D1%81%D0%BB%D1%8E%D0%BD%D0%BA%D0%B0/) съм писала преди.

* Когато чуем думата травма веднага си представяме тежко падане или удар в областта на зъбите. Това, разбира се, също е се случва и как да реагирате тогава можете да разберете от това [видео](http://www.bezkaries.com/blog/2016-09-19-%D1%81%D1%82%D1%80%D0%B0%D1%82%D0%B5%D0%B3%D0%B8%D0%B8-%D0%BF%D1%80%D0%B8-%D1%83%D0%B4%D0%B0%D1%80-%D0%BF%D0%BE-%D0%B7%D1%8A%D0%B1%D0%B8%D1%82%D0%B5/).
Травмите в областта на челюстите и зъбите най-често са микротравми. Те се предизвикват от много малки обекти като неудобна пломба или коронка, неточна с по-малко от 1 милиметър. Но за зъбите това е огромен проблем. Друга микротравма е агресивно четкане при миене на зъбите или неконтролирано четкане с електрическа четка. Микротравма е и храненето само на едната страна на зъбите. Всички тези наглед дребни неща, прилагани ежедневно водят до големи изменения и сериозно отдръпване на венците. Ако установите подобни проблеми и при Вас, непременно обърнете внимание на начина по който четкате зъбите си, дъвченето и усещането за зъбите си, когато ги стиснете (дали има места, където усещате дискомфорт). Задължително се консултирайте с Вашият доверен зъболекар, ако забележите подобен проблем.

* И пак храненето.. Вашите венци не са нищо повече от кожа, върху кост. За разлика от кожата на други места, венците нямат няколко подкожни слоя. Те са директно зависими от наличието на кост. Т.е. ако костта липсва, кожата се отдръпва. За да [реминерализирате](http://www.bezkaries.com/blog/2014-06-02-%D0%BA%D0%B0%D0%BA-%D0%BC%D0%B0%D1%80%D0%B8%D1%8F-%D1%81%D0%B8-%D0%B2%D1%8A%D1%80%D0%BD%D0%B0-%D1%83%D1%81%D0%BC%D0%B8%D0%B2%D0%BA%D0%B0%D1%82%D0%B0/) костите са нужни всеизвестните витамини D3, K2 и A, както и правилно съотношение на минералите Калций, Магнезий и Фосфор. Колагенът пък е протеинът, който участва в изграждането на костите и кожата. Също толкова важно за пълноценното хранене е да избягваме антинутриентите като силно преработени храни (захар и брашно) и да консумираме правилно обработени бобови, ядки и семена (активирани, накиснати във вода).

Надявам се, че тази информация е била полезна за много от Вас. Ако имате интерес към някоя конкретна точка и искате по-задълбочена информация, не се колебайте да оставите коментар и аз ще Ви отговоря.


