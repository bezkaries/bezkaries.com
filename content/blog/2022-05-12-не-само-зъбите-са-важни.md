---
kind: article
title: "Прегледът при детския зъболекар: не само зъбите са важни"
created_at: 2022-05-12
published: true
comments: true
tags:
--- 
Всички знаем че здравето на детските зъби е основополагащо за здравето като цяло. Редовните срещи със зъболекаря един или два пъти в годината ни дават спокойствието че се грижим добре за тях като ползваме четка, паста и конец, но дали при прегледа не се пропуска нещо изключително важно?<br />

Много родители от страната и чужбина водят децата си на преглед при мен, защото търсят холистичен подход. Това не е нещо ново и екзотично като метод на работа. Всъщност тайната е че моят фокус не е само върху състоянието на зъбите - имат ли кариеси или не, а също толкова важно е цялостнотото здраве и развитие на детето, вкл. физическото, психо-емоционалното развитие и начина на живот. <br />

Оралните вредни навици могат да допринесат негативно за здравето на зъбите, захапката, храносмилането и емоционалната стабилност на детето. Обърнете се към специалист, ако забележите някое от следните:<br />

- чува се пукане или щракане когато детето отваря или затваря уста<br />
- смучене на пръст<br />
- продължително използване на биберон<br />
- стискане, скърцане със зъби в будно състояние или по време на сън<br />
- често прехапване или смучене на устна, буза или език<br />
- смучене на дреха, завивка, възглавница<br />


Дишането през носа по всяко време на деня и нощта, дори и когато детето е болно не е някаква непостижима цел. Тъкмо обратното - това е най-важната превенция за здрави зъби, балансирана захапка, липса на алергии и “трета сливица”, високо ниво на концентрация и трудоспособност.<br />

- наблюдавайте детето през деня докато играе, учи или е пред екран - забелязвате ли устата да е отворена, дори и съвсем малко<br />
- обърнете внимание дали устните не са разтворени по време на сън<br />
- хърка ли детето<br />
- стиска ли или скърца зъбите си нощем<br />
- събужда ли се често нощем, върти ли се много в леглото<br />
- напишква ли се по време на сън, въпреки че е приучено на гърне и тоалетна<br />


Повечето зъболекари съветват да се започне ортодонтско лечение след появата на постоянните зъби или дори в пубертета. Това е крайно неправилен съвет, тъй като редица от ортодонтските проблеми могат да се решат много по-ефикасно, много по-рано, много по-бързо, много по-лесно и на последно място, но все пак… и много по-евтино. В ранна детска възраст могат се профилактират по-сериозни проблеми, които обикновено в началото изглеждат така:<br />

- липса на разстояния между временните зъби или струпване на зъби<br />
- долните предни зъби покриват или са изнесени пред горните<br />
- долните странични зъби са пред горните<br />
- само страничните зъби се допират когато детето захапва, а предните не могат да се срещнат и остава разстояние между тях<br />
	
 
Голяма изненада за родителите е че всъщност много от децата не преглъщат правилно. Да, и това се учи. Правилното преглъщане и позицията на езика в покой създават условия за правилен растеж и развитие на цялата лицево-челюстна област - зъбите, челюстите, дихателните пътища. Картината на неправилна позиция на езиак може да изглежда така:<br />

- проблем с речта, изговарянето на някои думи или букви<br />
- трудности с дъвченето<br />
- детето отказва храни с определена консистенция<br />
- храни се набързо, без да дъвчи достатъчно<br />
- храни се с отворена уста<br />
- издава много звуци при хранене и пиене<br />
- цапа се много докато се храни<br />

Челюстите, заедно със челюстаната става са част от целият човешки скелет и стойката на тялото е в пряка връзка със захапката, както и обратно. Челюстната става, раменете, таза, коленете и глезените са успоредни равнини, върху които е построено тялото. Дисбалнс в някоя от тези равнини веднага оказва влияние на останалите. Затова не се учудвайте, ако сте дошли на преглед за зъбите, а помоля детето да се събуе по чорапи.
Обърнете внимание на стойката на тялото в покой:<br />

- стои ли главата наколнона на една страна<br />
- някое от рамената стои ли по-ниско или по-високо<br />
- има ли навик детето да стои пренесло тежестта си на един крак<br />


![пълен преглед](/images/posts/palenpregled.jpg)


![пълен преглед 2](/images/posts/palenpregled2.jpg)



