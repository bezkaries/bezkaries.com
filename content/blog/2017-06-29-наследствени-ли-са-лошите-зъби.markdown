---
kind: article
title: "Наследствени ли са “лошите зъби“?"
created_at: 2017-06-29
published: true
comments: true
tags:
--- 
Това е един чудесен въпрос! 
Мои пациенти често са ми казвали, че техните родители или братя и сестри имат "лоши зъби" или преждевремнно загубени зъби, и се чувстват обречени на същата съдба. За щастие това е много далеч от истината.

Давам себе си за пример: моите зъби приличат на тези на баща ми. Към момента той е изгубил почти всичките си зъби, а негова стара рентгенова снимка показва колко драстична е била загубата на челюстна кост, когато той е бил на моите години. Макар да съм наследила неговите гени, аз полагам съвсем различни грижи за своите зъби и те са в отлично състояние за възрастта ми.

![badteeth](/images/posts/badteeth.jpg)

<!-- more -->

Не отричам, че има наследствени фактори, които определят склонността на индивида към някои заболявания, спрямо други. Но най-често това което се "наследява" са лошите хигиенни и хранителни навици, които неизменно водят до влошаване на здравето на зъбите и венците. 

Ако и вие не вярвате, че само гените определят дали ще имате здрави зъби и венци, а искате да научите кои са най-подходящите средства за почистване на вашите зъби и уста; кои храни да избягвате и кои храни ще ви помогнат да стоите далеч от кариесите и пародонталните заболявания; кои неосъзнати навици вредят на здравето ви; не се колебайте да ми [разкажете](http://www.bezkaries.com/contact/) за вашият проблем. Тъй като всеки е минал по различен път, довел го до настоящото му състояние, моята работа е да ви дам индивидуални препоръки, които да ви помогнат да поддържате зъбите и устата си здрави за цял живот.