---
kind: article
title: "За лечебните свойства на кристалите и нашите зъби"
created_at: 2019-10-18
published: true
comments: true
tags:
--- 
Всички твърди тъкани в човешкото тяло - нашият скелет и зъби, включително и зъбният емайл са съставени от кристални решетки на солта калциев фосфат или по-сложното му име калциев хидроксилапатит.<br />

###Апатит

Апатита по природа е изключително мек и неустойчив кристал. При взаимодействие с по-твърд кристал или метален предмет може лесно да се надраска, а ако се постави в киселина ще се стопи. Това много напомня на причините за проблемите със зъбите на съвременните хора - прекалената [киселинност](https://bezkaries.com/blog/2016-04-07-кариес-и-слюнка/) разрушава зъбите и води до кариес, а прекомерните сили дължащи се на [стискане, скърцане със зъбите](https://bezkaries.com/blog/2018-11-05-скърцането-със-зъби-спасява-живота/) ги изтриват и водят до чувствителност, отчупване и загуба на зъби. 

![апатит](/images/posts/apatite.jpg)

<!-- more -->

Но днес ми се иска да поговорим за кристалната природа на зъбите ни, отвъд физическото. Може би знаете, че на кристалите и скъпоценните камъни се приписват някои интересни качества като например че са проводници на енергия, че могат да балансират нашите емоционални, ментални и духовни тела, но действат благоприятно и върху физическото тяло. Вероятно от там идва и традицията да се носят различни кристали и скъпоценни камъни като бижута на определени места по тялото, например на гърлото, където се намира голям енергиен портал или петата чакра.<br />

И така, апатита е кристал, но в тялото ни той е жив - неговата кристална решетка постоянно се променя под въздействието на всички външни, но и вътрешни за тялото причини. Нашите живи кристали, зъбите, непрекъснато плазмират в себе си информация, независимо дали става въпрос за [храната, която ядем](https://bezkaries.com/blog/2014-02-27-храни-за-здрави-зъби-част-1/), [бактериите които живеят в устата](https://bezkaries.com/blog/2016-11-30-бактерии-и-плака/) или емоциите които изпитваме в тялото си. Аз нямам за цел да ви убеждавам в нещо, но ако приемате идеята че зъбите ни са всъщност живи кристали, то вероятно информацията в днешната публикация ще ви се стори интересна.<br />
<br />
Всъщност отдавна хората използват кристалите за лечение и балансиране на човешкото тяло, ум и дух и сякаш в последните години това знание се завръща. Аз не бих казала че имам голям опит или познания, но от известно време започнах да използвам кристали в ежедневието си и със сигурност не съм получила никакви негативи. За някакви впечатляващи резултати все още също не мога да споделя, но вярвам че такива ще има във времето. Ето това са част от моите кристали и сега ще ви разкажа кои са, как ги използвам и с каква цел.<br />


###Нефрит

![нефрит](/images/posts/jade.jpg)

Свойствата на Нефрита са отдавна известни в Източните страни и от него се изработва инструмента за [китайският масаж](https://bezkaries.com/blog/2019-07-17-зъбите-и-ктм/) Гуа-Ша. Нефрита подпомага изчистването и детоксикацията на тялото както във физически, така и в духовен и емоционален аспект. Един от най-подходящите кристали за женско здраве, като от него освен ролери и плочки за Гуа-Ша се изработват и йони яйца. При използването на ролер за лице се намалява възпалението и подуването на кожата и подкожието и се подобрява кръвообращението което тонизира и подсилва тъканите. Масажът с нефритен ролер помага за намаляване на напрежението в мускулите на лицето и челюстите като така създава условия за по-добро хранене на всички тъкани в областта, включително и зъбите. Освен това има подмладяващ ефект и продължителната му употреба заглажда бръчките. Аз използвам такъв ролер от няколко месеца, но реално ще мога да споделя за ефекта му след 10-20 години.

###Кехлибар

![кехлибар](/images/posts/amber.jpg)

Друг популярен скъпоценен камък, свързан със зъбното здраве е Кехлибарът. Може би сте виждали малки дечица с огърлица, направена от искрящите оранжево-кафеникави камъчета. Древните лекари са предписвали носенето на кехлибарени бижута при главоболие, проблеми със сърцето и за по-лесно никнене на детските зъби. Смята се че Кехлибарът абсорбира болката и негативната енергия. Аз не се наемам с отговорността да кажа дали това работи или не, по-скоро въпросът е до каква степен всеки родител е готов да поеме риска детето му да носи накит на врата си, макар че до сега няма докуметирани фатални случаи.


###Калцит

![калцит](/images/posts/calcite.jpg)

Всички кристали от рода на Калцита могат да са помощници за заздравяване на зъбите, тъй като спомагат за усвояването на калция и разрушаваето на калцификатите в тялото. Метафизичните характеристики които се припсват на Калцита са по-лесно свързане на емоциите и физическите усещания, т.е. подобрява емоцианалната интелигентност, успокоява ума и увеличава паметта, както и се свързва с достигане на по-високи нива на осъзнаване и достигане на пълният ни потенциал - физически, емоцианален и духовен.
Начините по които могат да се използват кристалите са най-различни и често съвсем интуитивни. Много популярно е да се поставят за няколко часа или една нощ в чаша с вода и след това водата да се изпие. Това не е подходящо с Калцита, защото той е неустойчив във влажна среда. Друг начин е да се напише някакво желание или утвържение и кристала да се постави върху листчето. Така се смята че той ще поеме това послание и ще канализира енергията в осъщестяваето му. Начина по който аз използвам кристалите е може би най-лесният и близък до прагматичното: включвам ги в медитация и визуализация. Най-често вечер преди сън в рамките на няколко минути задържам кристала в ръка и си представям как неговите качества се поемат от зъбите и челюстите ми и те стават по-здрави, устойчиви и силни. Съсредоточавам се върху качествата на кристала които искам да усетя и във зъбите си: да бъдат лъскави, чисти, блестящи и бели. В някои източници се препоръчва кристала да се постави директно върху кожата над зъба, който искаме да лекуваме или да го взимаме в банята докато мием зъбите си и мислено да насочим силите, които притежава към зъбите си. 

###Флуорит

![флуорит](/images/posts/fluorite.jpg)

Друг кристал, който се свързва с подобряване на здравето и лечение на зъбите е Флуорита.
Във физически аспект Флуорита се смята че също помага за заздравяването на зъбите, подобрява подвижността на ставите, редуцира възпалението. В емоционален аспект Флуорита увеличава интуицията, стабилизира емоциите и помага за намирането на баланс в живота. Намалява негативната енергия и стреса. Начините по които може да се използва са същите, като най-важното е отново да изберете интуитивно вашата техника, тъй като всички енергийни методи са именно водени от невидимите ни сили и от нашата интуиция. Така че няма нищо задължително - нито вида на кристала, нито начина по който го използваме; важното е да го чувстваме правилно, да ни привлича, да резонира с нас и нашата същност.

###Цитрин

![цитрин](/images/posts/citrine.jpg)

Цитринът е кристал, който подобрява здравето на цялата храносмилателна система и ако ви привлича слънчевият му цвят, той също може да бъде ваш помощник в енергийните практики за по-здрави зъби. 

Надявам се тази статия да ви намира в подходящ момент и ако приложите нещо от нея ще се радвам да споделите в групата ни във Фейсбук [Живот без кариес](https://www.facebook.com/groups/304559753355093/?source_id=128777267167462).

