---
kind: article
title: "Езикът ви говори: нов поглед върху диагностиката на болеста"
created_at: 2019-07-18
published: true
comments: true
tags:
--- 

Едно от многото неща, които ме плениха в Китайската традиционна медицина (КТМ) беше именно диагностиката по езика. Като зъболекар, винаги съм имала непосредствена близост с тази част от телата на хората и през годините започнаха да ми правят впечатление много неща. В тази статия ще надникнем в съвсем малка част от тази необятна наука.<br />

###Карта на езика
Може би сте чували, че върху стъпалата ни има точки,които отговорят за всяка чaст от тялото; както и върху ушната мида. Езикът не е много по-различен и си има своя карта. Вижте я на снимката по-долу:<br />
![диагностика език](/images/posts/tonguemap.jpg)

<!-- more -->

И ето какво означава различният вид на езика:<br />

###Нормален
Здравият език е розово червен, с гладки ръбове и гладко тяло. Има съвсем тънък бял налеп през който може прозира розовината на езика.
![нормален език](/images/posts/tongue1.jpg)

###Блед със следи от зъби
Този вид на езика говори за претоварена храносмилателна система. Обикновено може да изглежда така след обилно хранене, ядене на готова храна (от супермаркети, ресторанти) или консумиране на ледени храни и напитки.
![блед език](/images/posts/tongue2.jpg)

###Червен
Ако езикът е червен, това означава че има твърде много Огън в тялото (от [теорията за петте елемента](https://bezkaries.com/blog/2019-07-17-зъбите-и-ктм/)). В този случай трябва да се избягват загряващи храни като пикантни или люти. Ако страните на езика са по-червени от останала му част, това говори за повече стрес и раздразнителност. Подобен е вида на езика и при жени с тежък ПМС. Когато страдате от недоспиване или заспивате трудно, върхът на езика може да стане червен.
![червен език](/images/posts/tongue3.jpg)

###Лилавеещ
Синкав и лилав цвят са сигнал за недобра циркулация на кръвта, съотвено затруднено снабдяване на клетките с кислород и хранителни вещества. Често се появява при хора с мигрена, хронични възпаления и болки.
![лилав език](/images/posts/tongue4.jpg)

###Напукан
Най-обичайната причина е недостатъчна хидратация на тялото, но може да бъде и сигнал за твърде много Огън. За жени в менопауза е сигнал за дисбаланс в Чи(дефицит на Ин). При хората, които консумират кафе, алкохол и други дехидратиращи напитки също може да се забележи такъв вид на езика.
![напукан език](/images/posts/tongue5.jpg)

###Подпухнал
Когато езикът е подпухнал, с плътен бял слой по него това говори за твърде много Влага в тялото. Човек с такъв език може често да се чувства отпаднал след ядене, често да е със запушен нос или да страда от хроничен синузит, подуване и отоци в тялото. Консумацията на слуз-образуващи храни като мляко и производните му, банани и захар(включително много плодове) може да засили тези симптоми.
![подпухнал език с бял налеп](/images/posts/tongue6.jpg)

Ако темата ви е интересна, прочетете и тази статия: [Защо езикът ми е бял?](https://bezkaries.com/blog/2017-01-31-бял-език/)
