---
kind: article
title: "Движението: начин на употреба"
created_at: 2014-10-28 
published: true
comments: true
tags:
categories:
- Здраве
- Спорт
--- 
Съвременният начин на живот води със себе си много вредни навици, но един от най-разпространените е заседяването. Милиони хора работят по 8-10-12 часа на бюро, почиват си на дивана пред телевизора, а в останалото време са в колата. 
Проучване на Университета в Хонг Конг дава следните резултати: заседналият начин на живот взима повече жертви от тютюнопушенето при хората над 35години. Обездвижването увеличава риска от ракови заболявания[1](http://www.ncbi.nlm.nih.gov/pubmed/19346988) с 45% при мъжете и 28% при жените; рискът от тежки и смъртоносни респираторни заболявания се увеличава с 92% за мъжете и с 75% за жените. Сърдечно-съдовите заболявания[2](http://www.ncbi.nlm.nih.gov/pubmed/19996993) с фатален край са по-чести при 52% от мъжете и 28% при жените, които се лишават от ежедневно движение. С друго думи: обездвижването буквално може да ви убие.

Ето какво прави седенето с човешкото тяло:<br />
 * гори 50калории по-малко на час, сравнено със стоенето прав<br />
 * седенето може да доведе до болки в мускулите и някои части на скелета, болки в гърба и врата<br />
 * нарушава се естественият хормонален баланс на Лептина и Инсулина и води до затлъстяване<br />
 * намалява костната плътност и води до остеопороза и други заболявания на костите

Защо е важно да се движим?
Човешкото тяло е създадено, за да е в движение. Движейки мускулите, ставите и крайниците си в пространството всъщност ги заздравяваме и подобряваме цялостното здраве. Чрез движението се масажират тъканите и това задвижва потока на лимфата в тялото. Да, кръвта се изпомпва от сърцето, дори когато тялото е в покой, но физическата активност е "сърцето на лимфата". Чрез движение на тялото се активизира всичко в него - обмена на кислород, хранителни вещества, ензими, нервни импулси и т.н. Ставите не се "износват" при движение, а точно обратното. Болките се появяват от обездвижване и вкостяване на хрущялите.
Потенето също носи ползи. Чрез потта се изхвърлят множество токсини извън тялото, а изгубените течности се възстановяват с пиенето на чиста вода. Физическата активност, която се извършва на открито пък допринася за набавянето на жизненоважния за всеки човек витамин Д, и то по най-добрият начин: чрез слънцето. <br />
![Глад](/images/posts/Dog.jpg)<br />

Как да получим всички тези ползи и да се предпазим от рисковете, които носи обездвижването?
Умерената физическа активност в рамките на 30минути е достатъчна, ако е ежедневна практика. Няколкоминутно раздвижване на всеки 60минути работа на бюро също са препоръчителни. Избягвайте асансьори и ескалатори, използвайте стълбите във ваша полза. Водете домашният любимец на дълги разходки. Не пропускайте слънчев, дори и хладен ден за разходка с колелото или лек крос в парка. Колкото повече се движите, толкова по-здрави ще бъдете! Естествено не е добре да тренирате прекалено много и да увеличите риска от травми, но претренирането е доста рядко срещано при хора, които не са професионални спортисти. Затова намерете кое е най-приятното раздвижване за вас и започнете да го практикувате още днес.

