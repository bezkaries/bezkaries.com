---
kind: article
title: "An apple(watch) a day keeps the doctor away"
created_at: 2015-05-12
published: true
comments: true
tags:
categories:
- Здраве
- Медицина
--- 
Предполагам, че повечето хора които се интересуват от здравословен начин на живот използват своите смартфони за да проследяват движението през деня, тренировките или храната си. Приложенията, които следят качеството и количеството на съня също вече са много популярни.

А какво знаете за iPhone Research kit? 

Представете си всички хора, които имат смартфони. Всички, които имат диабет от тях да вписват 5, дори 10 години храната си и стойностите на кръвната си захар, когато я измерят. Сигурна съм, че подобно проучване се е правило, но с ограничен брой хора. А сега могат да се включат милиони, милиарди хора. Глобално. И резултатите ще са реални. Е, разбира се до постигането на еднакви условия за всички в изследването ще отнеме време (т.е. в началото отклонението ще е голямо). Може дори да отнеме толкова време, че да не съм жива да го видя. Но ще се случи: медицина от хората за хората.

<!-- more -->

И за да не кажете, че съм фен на Apple (какъвто всъщност съм): Google подготвят гривна срещу рак. След приема на таблетка с наночастици, ще се диагностицира тялото за рак. Как ви звучи? Както и да ви звучи, няма значение. Защото това е бъдещето. И то е съвсем, съвсем близко (5 години).

От гледна точка на моята специалност, ето за какво си мисля аз:
Идея за рисърч кит приложение: да се отхвърли или потвърди теорията на Стейн-Леонора за паротидните хормони като причинител на кариеса. За тази теория бях споменала бегло [тук](/blog/2014-04-23-%D0%BA%D0%BE%D0%B8%CC%86-%D0%B5-%D0%BD%D0%B0%D0%B8%CC%86-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5%D0%BB-%D0%BD%D0%B0-%D0%BA%D0%B0%D1%80%D0%B8%D0%B5%D1%81%D0%B0/), но всъщност остана незабелязано. Аз също някога мислех, че е меко казано  абстрактна. 

Как би могло да стане това? Ако се проследи храненето на всички хора за период от 3 години и хората, които ядат захар всъщност не страдат повече от кариес от хората, които не ядат захар.
Още една идея: колко захар е нужно да изядеш, за да получиш кариес.

А това е моята теория за кариеса:
Захарта сама по себе си не е причинител на кариес. Метаболизирането й се нуждае от толкова много минерали, че се налага тялото да даде част от себе си, да се разгради или по-точно разтвори, за да я изхвърли. А за него, от своя страна най-щадящо е да "даде" първо зъбите, защото те са много. А ръцете и краката например са много по-важни за оцеляването му. Чиста химия, ни повече, ни по-малко.

Дори заради преработена храна, бройката на зъбите намалява: тялото не държи нищо излишно. Излишното се "изхвърля". Няма нужда от толкова много зъби за сдъвкване на храната, а и по-малко проблеми(болки, възпаления и т.н.). Тогава за какво са му на тялото толкова масивни жлезисти тъкани, за да правят слюнка. Слюнчените жлези са малки и безброй по цялата уста. И две големи жлези с прилежащото им кръвоснабдяване и инервация. Навярно има нещо повече в тях. Дали наистина контролират деминерализацията и реминерализацията на зъбите?

И всъщност... ако разберем как работят телата ни, това ще ни донесе ли вечен живот?

##

