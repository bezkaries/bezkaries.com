---
kind: article
title: "Полезният течен шоколад и още 13 тайни съставки за вкусни и здравословни ястия"
created_at: 2015-01-27
published: true
comments: true
tags:
categories:
- Хранене
- Рецепти
--- 
От доста време не просто внимаваш с какво се храниш, но вече имаш желание да експериментираш в кухнята и да превърнеш рецептите на любимите си ястия в подходящи за настоящият ти начин на живот? Днес ще ти дам идеи с какво да заместиш "лошите" съставки и да облагородиш всяка рецепта.

<!-- more -->

1. Захар - вече всеки знае, че бялата рафинирана захар не е полезна. Вместо нея избери натурален източник на сладост - суров мед, фурми или зрели банани. Ако рецептата изисква подсладителя да е суха съставка, то приемлив избор е кокосовата захар, която съдържа много минерали и баластни вещества, които възпрепядстват рязкото покачване на кръвната захар. А и е много вкусна и ароматна.

2. Кафява рафинирана захар, захарин, глюкозо-фруктозен сироп. Изкуствените заместители на захарта не са по-малкото зло. Те често са нискокачествени химични продукти или силно рафинирани вещества. Стевия е приемлив вариант тук, но единствено ако се приема под формата на изсушени листа или чай/запарка от растението. Екстрактите от стевия съдържат съставки като глицерин, ксилитол, декстроза, натурални аромати (би могло да бъде всичко) които не са особено полезни.

3. Трапезна сол. Дълги години солта беше заклеймена като вредна и опасна за здравето. Това не важи за истинската морска сол, която освен че овкусява храната, я обогатява с редица минерали и микроелементи. [Повече за солта](/blog/2014-05-09-%D1%81%D0%BE%D0%BB%D1%82%D0%B0/).

4. Оцет. Когато рецептата изисква оцет, изберете суров ябълков оцет или домашен винен оцет. Оцета, който се продава масово е съставен (ако имате късмет) само от химически синтезирана лимонена киселина и вода. Понякога има добавена захар, консерванти, стабилизатори, оцветители и т.н.

5. Маргарин. Няма никакво съмнение, че най-добрият избор е кравето масло или пречистеното краве [масло](/blog/2014-06-07-%D0%A5%D1%80%D0%B0%D0%BD%D0%B0%D1%82%D0%B0-%D0%BA%D0%B0%D1%82%D0%BE-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%BE-%D0%9C%D0%B0%D1%81%D0%BB%D0%BE%D1%82%D0%BE/) (гхи). Кокосовото масло и животинската мас също са чудесни за готвене. За вредата от маргарина има много, много информация, а [ето](/blog/2014-04-08-%D0%B7%D0%B0%D1%89%D0%BE-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%8F%D0%B4%D0%B5%D1%82%D0%B5-%D0%BC%D0%B0%D1%80%D0%B3%D0%B0%D1%80%D0%B8%D0%BD/) какво аз мисля по въпроса.

6. Олио. Растителните хидрогенирани и рафинирани мазнини са лош избор за храна. За сурови рецепти използвай студенопресован зехтин, а за термична обработка - разтопено кокосово масло.

7. Кубче бульон. Натриевият глутамат в него (подобрител на вкуса) дори не е най-лошата съставка. В кубчетата бульон има високо количество трансмазнини и палмова мазнина, инстантни брашна и пренебрежимо количество зеленчуци. Най-добрият вариант е да си сварите концентриран домашен бульон, който да замразите във форми за лед и да ползвате, когато имате нужда. А в някои от големите супермаркети се намират сушени зеленчуци без никакви добавки и от тях става чудесен ароматен микс за всяко ястие. 

8. Какао. Какаото е една от суперхраните, консумирани от древните народи в Южна Америка и Африка. То е балансиран източник на минерали, витамини, мастни киселини, антиоксиданти. Разбира се, това се отнася за суровото, пълномаслено висококачествено какао. Масовите какаови смеси на прах са обезмаслени и обогатени с нишесте и различни консерванти, което унищожава полезните свойства, вкуса и аромата. Престрашете се да опитате и сурови какаови зърна.

9. Кафяв ориз. Наистина ли? Кафявият ориз е лош избор? Кафявият ориз съдържа голямо количество фитинова киселина, лектини (повече за тях [тук](/blog/2014-04-02-%D1%82%D1%80%D0%B8-%D1%85%D1%80%D0%B0%D0%BD%D0%B8-%D0%BA%D0%BE%D0%B8%D1%82%D0%BE-%D1%81%D0%B5-%D0%B7%D0%B0%D0%B1%D0%BB%D1%83%D0%B6%D0%B4%D0%B0%D0%B2%D0%B0%D1%82%D0%B5-%D1%87%D0%B5-%D1%81%D0%B0-%D0%BF%D0%BE%D0%BB%D0%B5%D0%B7%D0%BD%D0%B8/) и [тук](/blog/2014-08-29-%D0%BF%D1%88%D0%B5%D0%BD%D0%B8%D1%86%D0%B0%D1%82%D0%B0/)) и несмилаеми фибри, които не са добри за храносмилателната ти система. По-добре замени ориза с бял жасминов или киноа.

10. Нискомаслени млечни продукти, заместители на мляко. Нискомаслените млека и растителни сметани са кодовите наименования на химически-обогатени сироватъчни смеси. Заменете ги с пълномаслено животинско или кокосово мляко и сметана.

11. Мариновани зеленчуци, туршии. Краставички, моркови, карфиол, зеле можете да си приготвите бързо и лесно (дори и зимата) по описаният [тук](/blog/2014-06-07-%D0%A5%D1%80%D0%B0%D0%BD%D0%B0%D1%82%D0%B0-%D0%BA%D0%B0%D1%82%D0%BE-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%BE-%D0%9C%D0%B0%D1%81%D0%BB%D0%BE%D1%82%D0%BE/) начин. Естествената ферментация е процесът, който ще донесе ползи за тялото ти. Консервирането с оцет и изваряването на зеленчуците убива всички полезни вещества и окислява организма.

12. Бяло пшенично брашно. В десерти то се заменя изключително успешно с коксово брашно. За хляб и печива може да избереш брашно от лимец, елда и други по-полезни зърнени култури, според вкуса и възможностите си.

13. Шоколад, течен шоколад - в рецептите шоколада успешно може да се замени със смес от сурово какао и лешников тахан. Със същата комбинация с малко мед ще получиш най-вкусният течен шоколад.

14. Оцветители за храна. Кой има нужда от това?! Все пак можете да използваш сок от червено зеле, за да оцветиш нещо в синьо или сок от цвекло за наситен розово-червен цвят.<br />
![Шоколад](/images/posts/Choco.jpg){:width="350px"}<br />

Надявам се тази статия да ти е харесала и да ти е полезна в приготвянето на любимите ти ястия.