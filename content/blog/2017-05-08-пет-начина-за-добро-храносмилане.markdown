---
kind: article
title: "5 начина да подобрим храносмилането си"
created_at: 2017-07-08
published: true
comments: true
tags:
--- 
**Чували ли сте сентенцията "Ти си това което ядеш"? Аз намирам за по-вярна леко трансформираната й версия: "Ти си това, което усвояваш от храната си".**

Статистически много хора днес имат храносмилателни проблеми. И броят им става все повече. Много от тях смятат, че "метаболизма се забавя с възрастта" или казват "аз винаги съм си така". Но всъщност недоброто храносмилане е здравословен проблем с последствия, касаещи не само храносмилателната система.

###Причини и симптоми на лошото храносмилане
Причината е индивидуална комбинация от фактори, между които могат да са стрес, прием на преработена храна, [обезводняване](http://www.bezkaries.com/blog/2017-01-16-%D0%B2%D0%BE%D0%B4%D0%B0/), липса на хранителни вещества (макро- и микронутриенти), намалено количество на храносмилателни сокове, чревен бактериален дисбаланс, редуващи се периоди на глад и преяждане, медикаментозно лечение, прием на алкохол и тютюнопушене.

![digest](/images/posts/digest.jpg)

<!-- more -->

Симптомите също са най-разнообразни и могат да включват както храносмилателни (гадене, киселини, подуване, нередовно изпразване на червата, несмляна храна в изпражненията, болки, дискомфорт в коремната област, газове), така и общи (умора, главоболие, [лош дъх и неприяна телесна миризма](http://www.bezkaries.com/blog/2015-01-21-%D1%81%D1%8A%D0%B2%D0%B5%D1%82%D0%B8-%D0%BB%D0%BE%D1%88-%D0%B4%D1%8A%D1%85/), чупливи нокти, проблемна кожа, [Кандидоза](http://www.bezkaries.com/blog/2017-01-31-%D0%B1%D1%8F%D0%BB-%D0%B5%D0%B7%D0%B8%D0%BA/), проблеми с теглото, хранителни непоносимости и алергии).

###Как да подобрите храносмилането си?
1. **Започнете да ядете костен бульон или колаген**<br />
Костният бульон е една от най-богатите на хранителни вещества храни. Освен това е много лесен и евтин за приготвяне. След сваряването на костите, в бульонът им се съдържат много лесно усвоими минерали, колаген, мастни киселини и аминокиселини. По-просто казано: хранителните вещества са раздробени на съставните им части и са готови за усвояване от клетките. В костният бульон се съдържа и натурален желатин/колаген. Той помага за заздравяване на лигавицата на червата и стомаха и подобрява храносмилането. Алтернатива на костният бульон е хранителната добавка [колаген](http://www.bezkaries.com/blog/2017-03-12-%D0%BF%D0%B5%D1%82-%D0%BF%D1%80%D0%B8%D1%87%D0%B8%D0%BD%D0%B8-%D0%B4%D0%B0-%D0%BF%D1%80%D0%B8%D0%B5%D0%BC%D0%B0%D0%BC%D0%B5-%D0%BA%D0%BE%D0%BB%D0%B0%D0%B3%D0%B5%D0%BD/).

2. **Научете коя е физиологичната поза в тоалетната**<br />
Днес дори науката потвърждава, че клекналата поза е по-здравословна и по-ефективна по време на престоят в тоалетната. Когато човек е клекнал, естествената извивка на дебелото черво се изправя и дефекацията се осъществява свободно. Седящата поза пък се свързва освен с неефективно изхождане и с по-сериозни проблеми като появата на хемороиди. Решението за съвременните модерни бани не е да се качим, върху тоалетните чинии, въпреки че не е изключено. Всъщност вече има модерни мебели за тоалетна като например популярното [SquattyPotty](http://amzn.to/2pPeNl6) или просто използвайте стъпалцето за баня на детето или ниска табуретка.

3. **Увеличете ферментиралите храни в менюто си**<br />
Цялата ни храносмилателна система е населена с бактерии, които ни помагат да смелим и усвоим храната си. Това ги прави жизненоважни и съответно ние трябва да полагаме грижи за тях. Обичайно бактериите се саморегулират, но най-различни причини могат да доведат до дисбалнс между добрите и лошите бактерии. Затова е много добра идея да увеличите [ферментиралите храни](http://www.bezkaries.com/blog/2014-10-14-%D1%84%D0%B5%D1%80%D0%BC%D0%B5%D0%BD%D1%82%D0%B8%D1%80%D0%B0%D0%BB%D0%B8-%D1%85%D1%80%D0%B0%D0%BD%D0%B8/) в менюто си. Те са отличен източник на добри бактерии, ензими и витамини. Ферментиралите храни неизменно ще окажат положително влияние върху храносмилателната ви система и ще подобрят храносмилането.

4. **Движете се достатъчно всеки ден**<br />
За [негативите от заседналият начин на живот](http://www.bezkaries.com/blog/2014-10-28-%D0%BB%D0%B8%D0%BF%D1%81%D0%B0-%D0%BD%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5/), мисля че няма нужда да споменавам. Дори имам усещането, че повечето хора тренират усилено 30-60мин 3 пъти седмично, но в останалото време са в колата, на стол или на дивана. Тренировките са важни и полезни, но най-доброто движение е ходенето пеш. Комбинацията от движението и гравитацията подобряват перисталтиката (продвижването на храната по цялата храносмилателна система). Бъдете сигурни, че ако включите ежедневно ходене по 2-5 км (или повече) ще имате неочаквани ползи.

5. **Яжте повече мазнини**<br />
Когато се говори за храносмилане винаги се стига до мантрата "ФИБРИ". Да, обаче, фибрите не са панацея. Те могат да свършат работа само при хора със здрава храносмилателна система, но когато има някакъв проблем могат да бъдат дори опасни. За разлика от тях, мазнините са абсолютно безопасни и [подобряват храносмилането, както и много други аспекти на човешкото здраве](http://www.bezkaries.com/blog/2016-05-25-%D0%BA%D0%B0%D0%BA-%D0%B4%D0%B0-%D0%B8%D0%BC%D0%B0%D0%BC%D0%B5-%D0%B7%D0%B4%D1%80%D0%B0%D0%B2%D0%B8-%D0%B4%D0%B5%D1%86%D0%B0/). Можете да избирате между растителни, животински, наситени и ненаситени мазнини - кокосово масло, авокадо, масло, гхи, рибено масло, мас, зехтин, и всичките са супер полезни за вас.

**Вие имали ли сте проблеми с храносмилането? А какво ви помогна за тях? Споделете в коментар!**
