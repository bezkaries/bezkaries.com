---
kind: article
title: "Храната като лекарство: червено цвекло"
created_at: 2014-10-07 
published: true
comments: true
tags:
categories:
- Хранене
- Храната като лекарство
--- 
Есента предлага голямо разнообразие от храни, събрали всичко полезно от лятното слънце, почви и води. Една от ценните храни, които може би пропускате да включите в менюто си е червеното цвекло, при това заедно с дръжките и листата.<br />

Както всички червени плодове и зеленчуци, цвеклото има добро действие върху състава на кръвта. То е богато на витамин С, манган и желязо. Повишава по естествен път хемоглобина и регулира кръвното налягане. Именно поради тези свойства е много подходящо за преходните сезони, когато имунитета на хората намалява. Също така е чудесна храна за деца, бременни и кърмещи жени.<br />

Цвеклото е източник на изключително ценното вещество бетаин. Той защитава клетъчните протеини и ензими от пагубното действие на стреса. Също така се бори с възпалението в клетките, подобрява работата на вътрешните органи и по този начин предпазва от множество хронични заболявания. Бетаинът се включва дори при лечението на някои видове рак, а наличието на фолати предпазва от дефекти в развиващият се в утробата плод при бременност.<br />

Голямата детоксикираща функция на червеното цвекло не идва само от неговите фибри. Пигментите, които са богати на различни минерали като мед, манган, калций, желязо, фосфор, цинк участват във Фаза-2 на пречистването на кръвта, т.е. когато токсините са разрушени до съставните си части, те се свързват с други частици от тялото и така се извеждат от организма. По този начин цвеклото действа пречистващо за кръвта и черният дроб.<br />

Не забравяйте да сложите и зелените части на растението в салатата. Всъщност първоначално са се използвали само те, а по време на Римската епоха, хората са открили сладкият, землист вкус на неговият корен. Стъблата и листата съдържат дори повече от гореизброените минерали, така че със сигурност ще имате полза от тях. А освен това са и много вкусни.<br />
![Цвекло](/images/posts/Beets.jpg)<br />

Сурово или сготвено трябва да се яде червеното цвекло? Хората със здрави стомаси могат да го ядат сурово в салата, овкусено със зехтин, тъй като мазнината ще помогне за по-лесното усвояване на пресните съставки. За хората, които по-трудно понасят фибрести зеленчуци много полезен и вкусен вариант е печено червено цвекло, овкусено по предпочитан начин или небезизвестната традиционна руска супа Борш. Когато е сготвено, червното цвекло губи част от полезните си вещества, но все още остава една от най-силните есенни храни. Не пропускайте ползите от него!





