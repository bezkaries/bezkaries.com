---
kind: article
title: "Как да заличим следите на времето"
created_at: 2014-11-04 
published: true
comments: true
tags:
- Здраве
- Красота
--- 
Кой не иска да спре времето и да се наслаждава на младостта си цял живот?! Но има ли човешкото тяло наистина тази способност? Да не остарява поне външно. Истината е, че външният вид е отражение на случващото се вътре в тялото и ако не се грижим за здравето си, то няма как да запазим младостта и красотата.

Признаците на остаряването са познати на всички - бръчки и петна, намалена еластичност на кожата; загуба на блясък в косата и промяна в цвета й; Накои хора започват да купуват скъпи кремове с екзотични и още по-скъпи съставки, подлагат се на болезнени процедури, но ефекта никога не е задоволителен. Защо? Защото красотата идва отвътре - навън и "замаскирането" на проблема не е решението.

<!-- more -->

В тази статия съм обобщила три лесни за изпълнение съвета за подобряване и подмладяване на кожата. Разбира се, не трябва да очаквате светкавични резултати, но с времето ще видите по-сияен, красив и млад облик в огледалото.<br />
![Антиейджинг](/images/posts/Antiaging.jpg){:width="350px"}<br />

1. Обърнете внимание на това, което слагате върху кожата си. Човешката кожа има висока абсорбционна способност, което означава че всичко, което нанасяте върху нея ще попие и ще навлезе в подкожните слоеве. Най-лесно попиват всички мастни разтвори, а единственото вещество, което не се абсорбира е водата. Поради това трябва много внимателно да подбирате козметичните си продукти и процедури. Всякакви средства, които включват токсични химикали, консерванти, оцветители, парфюми могат да доведат до възпаление, обрив и преждевременно състаряване. Повече може да прочетете [тук](/blog/2014-07-05-%D0%BE%D0%BF%D0%B0%D1%81%D0%BD%D0%B0%D1%82%D0%B0-%D0%BA%D0%BE%D0%B7%D0%BC%D0%B5%D1%82%D0%B8%D0%BA%D0%B0/) и [тук](/blog/2014-07-12-%D0%BE%D0%BF%D0%B0%D1%81%D0%BD%D0%B0%D1%82%D0%B0-%D0%BA%D0%BE%D0%B7%D0%BC%D0%B5%D1%82%D0%B8%D0%BA%D0%B0-2/) Разбира се, изключително важно е да се поддържа кожата чиста, като същевременно се запазва естественото й кисело pH. Повече по темата очаквайте скоро.<br />

2. Храненето е изключително важно за външният вид на кожата ви. Както вече споменах, красотата и здравето идват отвътре. Затова отново голяма роля има храната, която даваме на тялото си. Ако е качествена, то ще успее да изгради добра и стабилна среда за процесите, които се случват в него. Кои са обаче храните, които оказват пряко влияние върху външният ни вид?<br />
    * Пробиотици - те благоприятстват растежа на полезни микроорганизми в храносмилателната система, които предпазват от възпалителни процеси. Възпалението в различни области на тялото е най-голямата причина за стареене на клетките, включително тези на кожата. Пробиотици можете да си набавите с хранителни добавки или с естествено [ферментирали храни](/blog/2014-10-14-%D1%84%D0%B5%D1%80%D0%BC%D0%B5%D0%BD%D1%82%D0%B8%D1%80%D0%B0%D0%BB%D0%B8-%D1%85%D1%80%D0%B0%D0%BD%D0%B8/).

    * Колагенът набира все повече популярност като натурален продукт за здрава и млада кожа. И това не е случайно, защото колагенът е нужен за производството на млади и здрави клетки, като от наличието му зависи еластичността, мекотата и гладкостта на кожата.
    Често можете да срещнете козметични продукти с колаген, но не се заблуждавайте, че ще имат ефект. Молекулата на колагена е твърде голяма, за да мине през кожата. За най-добри резултати приемайте с храната си или с хранителни добавки.

    * [Цвеклото](/blog/2014-10-07-%D1%87%D0%B5%D1%80%D0%B2%D0%B5%D0%BD%D0%BE-%D1%86%D0%B2%D0%B5%D0%BA%D0%BB%D0%BE/) и другите кореноплодни зеленчуци са богати на витамини от групата В; [чесънът](/blog/2014-09-14-%D1%87%D0%B5%D1%81%D1%8A%D0%BD/) съдържа витамин С и естествени съставки, които намаляват възпалението и унищожават болестотворните микроорганизми; авокадото и ядките са източници на много витамини, минерали и растителни мазнини, които са полезни за кожата.

    * Избягвайте захарта и редуцирайте приема на фруктоза и зърнени храни. Крайни продукти при преработката им са токсичните за тялото AGЕ(advanced glycation end products). Те пречат на организма да се бори с външните токсини и се смятат за една от основните причини за стареене на клетките (т.нар. свободни радикали). Някои автори като Dr. Nicholas Perricone (автор на The Perricone Prescription и The Wrinkle Cure) споменават и за ролята на кафето като средство, което намалява хидратацията и еластичността на кожата и съветват за неговата умерена или минимална консумация.<br />

3. Регулирайте хормоните. Стареенето има пряка връзка с нивата на кортизола в тялото(хормонът на стреса). Ако имате някой от следните симптоми: отпадналост, тревожност, усещане за загуба на контрол в ежедневни ситуации, проблеми със съня, натрупване на мазнини в областта около корема, задъхване без физическо натоварване, стомашно неразположение, постоянно усещане за напрегнатост, то има вероятност да имате повишен кортизол. Той може да се превърне в пряка или косвена причина за стареене на клетките и не трябва да подценявате проблема. Потърсете начини за справяне със стреса [тук](/blog/2014-06-29-%D1%81%D1%82%D1%80%D0%B5%D1%81%D1%8A%D1%82/).<br />

###Моето хранене за млада и здрава кожа, коса и нокти
- Всеки ден пия много вода
- Приемам колаген като хранителна добавка и като храна под формата на костен бульон
- Често включвам в храненето си авокадо, кокосови продукти и боровинки.
Като козметичен продукт използвам само кокосово или арганово масло, а за измиване най-често само филтрирана вода или използвам чист сапун (castile soap).

<a href="https://www.neocell.bg/super-kolagen-c-tip-1-i-3-6000-mg-250-tabletki.html" target="_blank">Висококачественият колаген</a> на NeoCell можете да купите с 5% отстъпка с код N1116CX