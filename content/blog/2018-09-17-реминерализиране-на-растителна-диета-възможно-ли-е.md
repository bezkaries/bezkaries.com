---
kind: article
title: "Реминерализиране на зъбите на растителна диета: възможно ли е?"
created_at: 2018-09-26
published: true
comments: true
tags:
--- 
След като, поради грешка в Thundurbird, целият ми мейл-лист разбра, че ще бъда в отпуск през първата половина на месец септември, сметнах за редно да споделя някои важни неща, които се случват при мен по това време на годината. :)

И тази година, нашата сговорна дружина Мама-Татко-и-Дете заминахме в селската ни къща в Стара планина. Там времето е почти спряло и човек може да се откъсне напълно от суетата на ежедневието. Покрай двора ни тече река с най-различни рибки, жаби и (след нашата намеса) камъни и пръчки, а отвъд пътя започва планинска пътека, по която могат да се забележат преминаващи зайчета, сърнички а в по-специални моменти също и вълци или мечка.

![herbs1](/images/posts/herbs1.jpg)

Но за какво всъщност става въпрос? Въпросът е че на това специално място всяка година си берем билки. И те освен че стават на чуден ароматен чай, могат да се превърнат в истинска лечебна смес за по-здрави зъби.

<!-- more -->

Без значение дали следвате стриктен вегански начин на хранене, дали сте вегетарианец, не консумирате млечни продукти или просто ограничавате месото и рибата, има начини по които да повлияете благоприятно на здравето на зъбите си само със растителни съставки.

В тази статия ще споделя съвети за хора, спазващи изцяло растително хранене, но те могат да се приложат от всички.

###Възможно ли е да излекувате кариеси, възпаления в устата или оголени венци без да нарушавате веганският начин на хранене, който следвате?
Кариесите и проблемите със зъбите никога не са еднозначен отговор на един-единствен здравословен проблем. Това, вярвам вече знаете, щом четете моя статия.
Здравето на зъбите се влияе както от очевидни фактори като диета, генетична предразположеност, хигиенни навици, така и от начина на живот което включва минали и настоящи заболявания, прием на медикаменти, периоди на глад или рестриктивни диети, излагане на токсини от околната среда, емоционален стрес и т.н.

Но тъй като основният фокус сега е храненето, споделям някои основни принципа, които е добре да следват хората на растително хранене, ако искат да подобрят състоянието на зъбите си:
- Минимизиране на източниците на фитинова киселина, която ограбва тялото от ценни минерали. Това са всички зърнени, бобови, ядки и семена.
- Изключване на захарта, включително сушени плодове и плодови сокове.
- Добавяне на минерали в храненето под формата на морски водорасли, добавки или соли.
- Включване на ферменирали храни, източници на витамин К2 напр. кисело зеле или ферментирала соя натто
- Честа консумация на висококачествени растителни мазнини като маслини, зехтин, кокосово масло, авокадо
- Прием само на чиста, филтрирана или изворна вода
- Използване на качествена морска или хималайска сол или прием на хранителни добавки с най-важните минерали и микроелементи.

###Коприва
Парещите листа на копривата би трябвало да са задължителна добавка за хора на растителна диета, защото копривата е едно от най-богатите на хранителни вещества растения.

В запарка от листа на коприва се съдържат 1000мг Калций (в един от най-добре усвоимите от човека вид), 15000МЕ Витамин А, 760мг Витамин К, 10% протеин и повечето от воитамините от групата Б. Копривата доставя също желязо и магнезий, както и съдържа микроелементи като Селен, Цинк, Хром и Борон.

Копривата не е подходяща само за здравето на зъбите, тя подобрява също състояния като астма, диабет, екзема, сезонни алергии, менструални неразположения и проблеми с простатата.

Силна запарка от коприва е много по-ефективна от чай или дори тинктура от коприва. Приготвяйте я както е описано по-долу:

![herbs3](/images/posts/herbs3.jpg)

###Хвощ
Хвощът е доста разпространено растение, което вирее на средна надморска височина в почти всички точки на Земята. Традиционно е бил използван за лечение на рани или при проблеми с отделителната система. Дори, докато беряхме, една възрастна жена ни каза "Много е хубаво за бъбреци!", а аз й отвърнах "И за зъбите също."

![herbs4](/images/posts/herbs4.jpg)

Хубавото на хвоща, което подпомага както заздравяването на раните, така и заздравяването на зъбите е високото съдържание на Силиций. Някой източници преръчват да се смели на прах и с малко вода да се направи паста, която да се нанеся директно върху счупен или кариозен зъб. Тази процедура може да се прави няколко пъти, но има риск от предозиране и токсични ефекти. Хвощът също така може да се използва вътрешно в малки количества, но аз препоръчвам да се приема като запарка в комбинация с други билки.

![herbs5](/images/posts/herbs5.jpg)

Когато говорим за здраве, би трябвало да вземем предвид всички негови аспекти: не само физическите като храненето, но също психологически, емоционални, духовни, наследствени и др влияния. 
Изтеглете безплатната книга [МОИТЕ ТАЙНИ ЗА ПО-ЗДРАВИ ЗЪБИ](http://www.bezkaries.com/books/), за да разберете какво пропускате в грижата си за зъбите и как да си помогнете сами.



