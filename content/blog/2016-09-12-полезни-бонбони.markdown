---
kind: article
title: "Наистина полезни бонбони"
created_at: 2016-09-12
published: true
comments: true
tags:
--- 
Всички обичаме сладкият вкус. Той е генетично предопределен като добър и привлекателен за нас. <br />

А кой не обича бонбони? Те са цяла вселена! Когато бяхме деца желираните бонбони бяха абсолютен хит на всеки рожден ден. Днес повечето родители заобикалят отдалеч лъскавите пакетчета с желирани мечета, защото в състава им захарта е най-малко плашещото нещо. Но всъщност защо да лишаваме децата си от това удоволствие, като можем да им направим домашни желирани бонбони, изцяло полезни за тях и мноООого вкусни.<br />

![бонбони1](/images/posts/collagen9.jpg)

<!-- more -->

Тази рецепта е наистина здравословна, дори лечебна. Съставките, които се използват са малко, но качествени и пълни с ценни хранителни вещества. Това прави бонбоните подходящи и дори препоръчителни за деца, подрастващи, родители и всички, които искат да са здрави.

Съставки:<br />
	* ЖЕЛИРАЩ КОЛАГЕН<br />
	* ПЛОДОВ СОК<br />


Колегенът е протеин, естествено съдържащ се в човешкото тяло. Той се намира в костите, в кожата, в тъканите, изграждащи вътрешните органи и в стените на кръвоносните съдове. В ранна детска възраст голяма част от него се синтезира от тялото, но с порастването и остаряването производството му спада. При удар или нараняване на кожата или костите тялото има нужда от по-голямо количество колаген. В периоди като бременност и кърмене, жените имат повишени нужд от колаген. Възрастните хора също имат нужда от повече колаген, за да поддържат здравето на сърдечно-съдовата система, подвижността на ставите, здравето на венците и зъбите си и жизненият вид на кожата си. С други думи колегенът е изключително ценна храна за човека. Колагенът се съдържа само в животинските храни, най-вече в кокалите и хрущялите на животните. Няма растителен колаген. 

Защо колагенът е по-добър избор от желатина? Причината е в технологията на производство. Стандартният желатин се извлича чрез химична преработка, като голяма част от химикалите остават в желатина. Колегенът се произвежда чрез замразяване и извличане на водата и разтрошаване на изходният продукт (кости, хрущяли).

Плодовият сок в случая не е само подсладител и овкусител. Плодовият сок внася в рецептата необходимото количество витамин С, който помага за по-доброто усвояване на колагена. Подходящ е прясно изцеден цитрусов сок, ябълков сок, пюрирани ягоди или други дребни плодове. Можете да използвате и вашият любим сок с различна комбинация от плодове.

Ако не спазвате реминерализиращ протокол или диета без подсладители, можете да доабвите 1 суп.л. суров мед, който ще внесе допълнително сладост, както и полезни минерали в рецептата.

![бонбони2](/images/posts/collagen7.jpg)

Ето и рецепатата:

* 1/3 ч.ч. желиращ колаген (оранжева опаковка колаген Great Lakes)
* 2 ч.ч. прясно изцеден плодов сок
* 1 ч.л. суров мед (опционално)

Ябълките:
![бонбони3](/images/posts/collagen2.jpg)

И колагенът, който аз използвам:
![бонбони7](/images/posts/collagen1.jpg)



Изсипете колагена в подходящ съд, с който да го разтопите на водна баня. Добавете 2-3 с.л. вода или колкото е нужно, за да се поеме целият прах. Загрейте съд с вода на котлона, но не оставяйте да ври. Поставете над горещата вода желето, което се е образувало от колагена с малко вода. Бъркайте докато сместта стане гладка и течна. Оставете настрана да изстине леко. През това време изцедете плодовете, докато получите 2 ч.ч. сок. В сока можете да добавите малко мед или да пропуснете. Смесете леко охладеният, но все още течен колаген с плодовият сок. Разбъркайте добре, докато получите еднородна смес. Излейте във форми за бонбони или в тава. Охладете 4-6 часа и извадете от формите или нарежете на квадратчета. Получават се около 40 бонбона с размер 1 куб. см. Могат да се хапват неограничено, според нуждите и желанията ви.

Ето така изглежда колагенът, разтворен на водна баня:
![бонбони4](/images/posts/collagen3.jpg)

Бонбоните на снимките са със ябълков сок:
![бонбони5](/images/posts/collagen5.jpg)

Готовата смес, преди охлаждане:
![бонбони6](/images/posts/collagen6.jpg)

Колагенът от пасищни животни Great Lakes можете да закупите с 5% отстъпка с код BEZKARIES от онлайн магазин [RealFood.bg](https://realfood.bg/)