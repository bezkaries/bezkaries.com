---
kind: article
title: "Черно оцветяване по детските зъбки (плака на Пристли). Защо се появява и какво да правим?"
created_at: 2023-04-07
published: true
comments: true
tags:
--- 
Ако забележите черни петна по детските зъби е доста притеснително, така че е много важно да се консултирате с детски зъболекар. Тези оцветявания са много упорити и могат да се причиняват както от вътрешни, така и от външни причини. А също така могат да окажат влияние върху увереността на детето и да предизвикат негативни реакции в социалният му кръг. Прочетете цялата статия, за да разберете повече за черните оцветявания по детските зъби.<br />

![черни оцветявания по зъбите](/images/posts/blackteeth.jpg)


<!-- more -->

###Какво са хромогенните бактерии?

Има няколко вида бактерии, които населяват горните дихателни пътища. Те са анаеробни бактерии които формират черни колонии, които изглеждат като черни петна. Не е изяснено точно каква е тяхната роля. В [едно изследване от 2015](https://www.ncbi.nlm.nih.gov/pmc/articles/PMC4354720/) се установява че са премино бактерии от рода Actinomycetes. Подвидове на тези бактерии често са и причинители на [заболявания на венците и пародонтални възпаления](https://bezkaries.com/blog/2016-11-02-отдръпнати-венци/) при възрастните.
Как да знаете че ТОЧНО хромогенните бактерии причиняват черните оцветявания по зъбите на детето ви?
Това е една от най-често срещаните причини за черно оцветени зъби, но с най-голяма точност може да каже зъболекарят по време на преглед. Като цяла тази инфекция се диагностицира лесно, но понякога и кариеса може да изглежда тъмно оцветен. Други оцветявания по зъбите могат да се дължат при прием на медикаменти или Желязо. Прекомерното количество [флуор](https://bezkaries.com/blog/2019-09-22-да-пие-ли-детето-флуорирана-вода/), особено приет вътрешно също може да доведе до тъмно оцветяване на зъбите.<br />

###Как да премахнете черните оцветявания?

Най-честата препоръка е зъбите да се почистят професионално при зъболекаря. На практика обаче това има само временен ефект. Това което реално може да промени качествено нещата е работа със зъболекар и целенасочени домашни грижи.<br />

###Как да предотвратим черното оцветяване по зъбите?

![черни оцветявания по зъбите2](/images/posts/blackteeth2.jpg)

Тъй като този проблем е инфекция, основната цел е да се реколонизира устата като болестотворните бактерии намалят броя си за сметка на неутралните и бенефициалните (добрите). Така че ефективната профилактика включва:<br />
- редовна дезинфекция на четките за зъби и средствата за почистване на зъбите и устата<br />
- предотвратяване предаването на бактерии от човек на човек чрез споделяне на общи съдове за хранене и пиене, общи бутилки за вода за възрастните и децата, даване на храна от устата на майката в устата на бебето<br />
- използване на естествени антибактериални средства (медикаментите и антибактериалните средства на основата на хлор и алкохол унищожават И добрите, И лошите бактерии)<br />
- реколонизация на устата с подходящи храни и добавки<br />

Искате да научите повече?<br />
Включете се в следващото издание на [програмата "Здрави зъбки"](https://programa.bezkaries.com) за да научите най-важните стъпки които родителите могат да направят, за да предотвратят бъдещи дентални проблеми за своите деца.

