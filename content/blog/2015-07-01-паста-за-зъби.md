---
kind: article
title: "Полезна ли е пастата за зъби?"
created_at: 2015-07-01
published: true
comments: true
tags:
--- 
Как бихте реагирали, ако ви кажа, че вашите зъби имат способността да се излекуват от кариес сами?! Да, заявявам ви го с голяма увереност! 

Реминерализацията на зъбите е процес, който зъболекарското съсловие до скоро смяташе за невъзможен. С тази статия ще започнем да навлизаме малко по-малко в дебрите на науката и по точно: 

###Как по естествен начин да лекуваме зъбите си от кариес 
(без болезнени посещения при зъболекар)

[Тук](/blog/2014-02-27-%D1%85%D1%80%D0%B0%D0%BD%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%B8-%D0%B7%D1%8A%D0%B1%D0%B8-%D1%87%D0%B0%D1%81%D1%82-1/) и [тук](/blog/2014-03-03-%D1%85%D1%80%D0%B0%D0%BD%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%B8-%D0%B7%D1%8A%D0%B1%D0%B8-%D1%87%D0%B0%D1%81%D1%82-2/) ви запознах с проучванията на Д-р Уестън Прайс, от които стана ясно колко е важно пълноценното хранене, за да имаме здрави зъби и венци.

Разбира се, храната е само една брънка от целият процес на създаване на здрав, твърд и устойчив зъбен емайл.

<!-- more -->

За да протече правилна реминерализация отвътре-навън, изключително важно е зъбите да са перфектно чисти. Уви, това не може да се случи с масовите пасти за зъби. Те съдържат богат набор от съставки, които не само не допринасят за здравето на вашата уста, а дори могат и да ви разболеят.

 * Флуор - това е изключително токсично химично вещество, което вместо да прави зъбите по-здрави, ги прави крехки и чупливи. Флуорозата е нерядко срещано явление, тъй като предозирането е твърде лесно. В пастите за зъби, флуора е в много висока концентрация, защото иначе не действа. Но ако се поглъща дори и минимално количество от пастата (най-често при деца) се стига до системно натравяне и следващи проблеми. Флуора се свързва с проблеми с бъбреците и щитовидната жлеза. А вече има данни, че влияе и на ДНК. Друг силно негативен ефект е, че флуора действа като клетъчна отрова (натриев флуорид е отровата за мишки). Така той уврежда венците и пародонта, и подтиска възстановителните им механизми. И не на последно място, миенето на зъбите с флуорираната паста причинява корозия на амалгамените пломби, ако има такива.
 * Сулфиди - веществата, които образуват пяната, увреждат венците и пародонта (влакната, които поддържат зъбът в челюстната кост)
 * Токсични метали - често в състава на зъбните пасти можете да срещнете алуминий и други метали
 * Изкуствени подсладители като сорбитол или аспартам - доказани кариесогнени при продължителна употреба
 * Глицерин - според проучванията на Д-р Джерард Джъд, който е изследвал задълбочено де- и реминерализацията на зъбите, както и влиянието на флуора, глицеринът оставя тънък, лепкав и труден за премахване слой върху зъбната повърхност. Този слой не позволява слюнката да навлезе в емайла и да се осъществят химичните реакции на реминереализацията.в научните среди това твърдение все още се смята за спорно. Д-р Джъд пръв предлага използването на [сапун за уста](http://www.amazon.com/Tooth-Soap-Peppermint-Liquid/dp/B0043L4JBI), който набира популярност в САЩ и Великобритания.

Както може би си припомнихте от горните линкове, Д-р Прайс беше открил абсолютно здрави зъби и челюсти при хора, никога не използвали каквито и да били средства за хигиена. Такива зъби се срещали при хора с диета с естествени храни, богата на минерали и витамини. 

###Тогава как да поддържаме добра и безопасна устна хигиена? 

Предлагам ви рецепта за домашна паста за зъби, с която ще имате чисти зъби и свеж дъх, без вредни съставки, с достъпни суровини. Тя е без флуор, така че е подходяща за деца, бебета, хора с тироидни проблеми.

Разбира се, в специализирани магазини бихте могли да откриете също добра и качествена паста без флуор, но задължително четете етикетите. В повечето ще откриете доста химични вещества, които са вложени, за да удължат срока на годност, за по-висока течливост (за да се изстисква от тубичката) и т.н.

Много рецепти за домашна паста за зъби можете да намерите в Интернет: например ето [една](http://desilifestyle.net/2012/09/%D0%B4%D0%BE%D0%BC%D0%B0%D1%88%D0%BD%D0%B0-%D0%BA%D0%BE%D0%BA%D0%BE%D1%81%D0%BE%D0%B2%D0%B0-%D0%BF%D0%B0%D1%81%D1%82%D0%B0-%D0%B7%D0%B0-%D0%B7%D1%8A%D0%B1%D0%B8/), [друга](http://www.otnishtoneshto.com/2011/08/blog-post.html), [още три](http://www.mnn.com/lifestyle/natural-beauty-fashion/stories/3-simple-homemade-toothpaste-recipes)...

С домашната паста, в комбинация с този лесен [метод за избелване](/blog/2014-03-07-%D0%B8%D0%B7%D0%B1%D0%B5%D0%BB%D0%B2%D0%B0%D0%BD%D0%B5/), при редовна употреба бихте могли да имате по-здрава и бяла усмивка до няколко месеца.

**Домашна паста за зъби**

 * 4 супени лъжици кокосово масло
 * 1 пълна супена лъжица сода за хляб
 * 1 чаена лъжичка листа от стевия на прах (опционално)
 * 2-3 зърна карамфил, смлени на прах
 * 7 капки ментово масло (или друго по избор)
 * 2-3 супени лъжици гореща вода

![съставки](/images/posts/Ingredients.jpg)

Разтопеното или размекнато кокосово масло се разбърква със содата, стевията, карамфила на прах и етеричното масло по избор. Добавят се горещата вода и всичко се хомогенизира. Изсипва се в чист стъклен или пластмасов съд с капак (бурканче, кутийка от крем). За да се избегне контаминирането с бактерии, пастата се нанася върху четката с малка лъжичка или шпатула. Може да се гребва и директно от съда, но тогава трябва да има отделна паста за всеки член на домакинството.

![пастата](/images/posts/Paste.jpg)

###Върши ли наистина работа?

Да! Кокосовото масло - растителното масло (олио) има свойството да увлича молекулите на мръсотията ([бактерии](http://www.ncbi.nlm.nih.gov/pubmed/18408265) причиняващи [кариес](http://www.walkbythewayjournal.com/wp-content/uploads/2013/10/Anand-et-al.pdf), [хранителни остатъци](http://www.ijdr.in/article.asp?issn=0970-9290;year=2009;volume=20;issue=1;spage=47;epage=51;aulast=Asokan) и др.). Содата има лек полиращ ефект и неутрализира киселините, които разяждат емайла. Ментовото масло е за свеж дъх, карамфилът има противовъзпалително действие и повлиява проблеми с венците. Стевията прикрива соленият вкус на содата, но на нея се дължи и странният цвят. С тази паста ще усетите зъбите си по-чисти и гладки!

Подходяща ли е за хора с чувствителни зъби/пломби/коронки и т.н.?

Задължително се консултирайте с вашият зъболекар, ако имате някакви специфични заболявания по зъбите или в устата. Аз лично смятам, че съставките са безопасни и добре балансирани и е подходяща за ежедневна употреба от всеки, включително и деца. Все пак избягвайте поглъщането й. 

Отново държа да подчертая, че **трябва да съобщите на зъболекаря си за промяната в средствата за хигиена.** 
