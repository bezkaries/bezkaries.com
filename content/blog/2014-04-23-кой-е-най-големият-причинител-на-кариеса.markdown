---
kind: article
title: "Кой е най-големият виновник за кариеса?"
created_at: 2014-04-23 
published: true
comments: true
tags:
categories:
- Здраве
- Хранене
--- 
Имало едно време едни хора които решили, че кариесите се образуват от микроби. Предполагам, че са видяли как червей яде ябълка и стигнали до извода, че вероятно микроскопични червеи прояждат дупките в нашите зъби. 

**Съвременната теория за образуването на кариеса е почти същата**. Вместо вярването, че микробите пробиват зъбите, погрешно се смята, че кариеса се образува благодарение на отпадните киселинни продукти на бактерията Streptococcus Mutans, която се храни със захар. Тази теория продължава да толерира мита, че кариесът започва развитието си от външната страна на зъба.

През 1924г. изследователя Кларк изолира вид Стрептококи от парченца кариозен зъб. Той решава, че това е мутирала форма на бактерията Стрептокок и я кръщава така: Мутанс (мутанти). Всъщност при по-подробно задълбочаване в изследването му се установява следното: Кларк доказва, че Streptococcus Mutans съществува в латентно състояние и само когато тялото е в процес на декомпенсация (влошаване) те стават активни и доминантни. Казано на прост език, бактериите които имат връзка с образуването на кариес се разпространяват единствено когато в тялото има някакъв дисбаланс, дължащ се на недоимъчно хранене (на минерали и витамини, а не на калории).

<!-- more -->

###**Всеки от нас има Streptococcus Mutans**

Streptococcus Mutans е естествен обитател на нашето тяло. Има няколко разновидности, някои от които имат връзка с кариеса, а други - не. Например при Танзанийските деца, които са имунизирани срещу кариес (благодарение на тяхната диета) се среща Streptococcus Mutans. Този факт обърква изследователите, но въпреки това те отказват да преразгледат теориите си и да видят, че причината за кариеса е храната.

Да, зъболекарите и учените смятат че храната има връзка с образуването на кариес, но я виждат като веществото, което полепва по зъбите и служи за храна на бактериите. **А всъщност знаете ли, че захарта убива бактериите?!** Микроорганизмите, които обитават устата сложени в 20% разтвор на захар умират. Т.е. голяма доза захар, приета наведнъж унищожава причинителите на кариеса, а не ги стимулира. Но това не значи да започнете да се тъпчете с шоколади, бонбони и торти! Не! Захарта и рафинираните въглехидрати вредят на тялото, защото променят минералният баланс в кръвта и тя става бедна на полезни вещества. Това рефлектира върху състава и киселинността на слюнката, но по-важно: променя калциево-фосфорният баланс, който поддържа състоянието на здраве за зъбите и костите. В този момент заспалите бактерии се събуждат и започват да се хранят с наличните остатъци, като отделят киселини. Така че, киселините произвеждани от бактериите са част от процеса на кариеса, но не и причината. **Здравият зъб с плътен и напълно изграден емайл е неразтворим под киселинните атаки и не е склонен към образуване на кариеси**.

Това, че кариесът е предизвикан от недоимъчно хранене, е [доказано](http://dr-jacques-imbeau.com/PDF/Dentinal%20fluid%20transport%20and%20caries.pdf) от учените Д-р Стейнман и Д-р Леонора. Хипоталамусът в мозъка е жлеза, която контролира връзката между централната нервна система и ендокринната система посредством хипофизата. Хипоталамусът комуникира с устната кухина и челюстите посредством околоушната (паротидната) жлеза. Тя отделя хормон, който стимулира секреция та богата на минерали дентална лимфа, която се намира във вътрешността на дентиновите каналчета в зъба. Тази течност дезинфекцира и реминерализира зъбите отвътре. Когато храната е кариесогнена, хипоталамусът не дава сигнали към паротидната жлеза и реминерализиращата течност спира да се произвежда. Малко по малко това довежда до отслабване здравината на зъбните структури и те стават податливи на външни влияния като въглехидрати, бактерии, киселини и др. В подкрепа на вярността на това твърдение е факта, че има **хора с изключително здрави зъби, въпреки лошото хранене**, т.е. те са родени със силна паротидната жлеза, чиято работа не се влияе от вторични фактори.

**И тъй като вече знаем, че вина за кариеса има лошата диета, а не бактериите или генетични фактори, ние можем да го предотвратим и да го лекуваме по-лесно**.

Да обвиняваме Streptococcus Mutans за заболяванията на зъбите е удобен начин да игнорираме истинският виновник за кариеса: нашите хранителни навици и начин на живот, храната която ядем, излагането на токсини и стрес. Това са фактори, които можем да контролираме и по този начин да решим проблемите си със зъбите леко и безболезнено.