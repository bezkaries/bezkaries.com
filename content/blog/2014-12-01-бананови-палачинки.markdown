---
kind: article
title: "Бананови палачинки"
created_at: 2014-12-01 
published: true
comments: true
tags:
categories:
- Рецепти
--- 
Отдавна искам да ви представя тази изключително вкусна и лесна рецепта, но винаги всичко се изяжда преди снимките. Днес обаче ви представям **банановите палачинки**.

Всичко от което се нуждаете са банани и яйца. Евентуално можете да използвате кокосово масло за тигана и сладко, канела, мед или тахан с които да намажете готовите палачинки. Но и само комбинацията банани с яйца е достатъчно вкусна, сладка и ароматна.

Първа стъпка в приготвянето на палачинките е да изберете добре узрели банани, които да намачкайте до не идеално гладко пюре. 

Следващи по ред са яйцата, които разбивате много добре и към тях добавяте банановата каша. <br />
![Палачинки1](/images/posts/Banana1.jpg){:width="500px"}<br />

Тиганът е загрят на средно-висока температура (5/9 при мен) и слагате съвсем малко кокосово масло. Неговата роля е повече за аромат, но ако тигана ви не е с незалепващо покритие може да се наложи да сложите повече - 1/2 чаена лъжичка например.

С лъжица разсипвате сместа като една голяма или няколко малки палачинки и когато ръбчетата побелеят (това е коагулираният яйчен белтък) можете да ги обърнете да се изпекат и от другата страна. Ориентировъчно им трябва по 60-70 секунди на страна.<br />
![Палачинки2](/images/posts/Banana2.jpg){:width="500px"}<br />

Вкусни са топли, студени, намазани с любимо сладко или мед, поръсени с кокосови стърготини или (лешников) тахан. Развихрете фантазията на вкусовете си.




















