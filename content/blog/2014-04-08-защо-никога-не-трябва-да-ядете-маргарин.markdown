---
kind: article
title: "Защо не трябва никога да ядете маргарин и растително олио"
created_at: 2014-04-08
published: true
comments: true
tags:
categories:
- Хранене
--- 
Навярно не веднъж сте чували за здравословната алтернатива на "запушващите-артерии-наситени-мазнини": мазнините, извлечени от зърнени култури и семена, и тяхната твърда форма маргаринът. Тези мазнини имат славата, че помагат за намаляване на холестврола и кръвното налягане, подпомагат отслабването и като цяло подобряват здравето.

Вече ми стана навик да ви провокирам със статии, които противоречат на 180градуса на всичко което сте вярвали до сега. И този път няма да ви разочаровам, а ще продължа традицията да ви казвам истината: **растителните олиа и маргаринът са изключително вредни храни, които незабавно трябва да изключите от менюто си.**

Съвсем на кратко ще ви разкажа **как се правят тези продукти**. Растителните олиа и маргарин са извлечени от соеви зърна, царевица, слънчоглед, рапица и др. Те на практика не са съществували преди 1900година, когато е открит нов химичен процес, позволяващ добиването им. За разлика от зехтина или кокосовото масло, които могат да се извлекат директно чрез пресоване на кокос или маслини, останалите растителни мазнини се подлагат на загряване на висока температура, с последващо третиране с петролен разтворител, който извлича маслото. Следва още едно загряване и добавяне на киселина, с която се отстраняват твърдите части на мазнините(восъците, които се образуват на първият етап). Тук вече имаме течно масло, но то е с неприятен петролен мирис и цвят, които се премахват с още химикали, естествено! Ако растителното олио трябва да се превърне в маргарин, химическата атака продължава с пълна сила. Тези олиа нямат естествена твърда форма и затова се хидрогенират или естерифицират и на този етап се създават небезизвестните и много вредните [транс-](http://ajcn.nutrition.org/content/66/4/1006S.short)[мазнини](http://onlinelibrary.wiley.com/doi/10.1111/j.1745-4522.1994.tb00244.x/abstract).

<!-- more -->

За сравнение ще ви дам стъпките при правенето на **масло**: Кравата се издоява; оставя се каймака да се отдели по естествен начин; отделя се от млякото; бие се до получаванто на масло.

Сега сигурно сте доста объркани и се чудите защо навсякъде се тръби за здравословните растителни мазнини и вредните животински. Ако е така, не прескачайте следващият абзац, който е с малко научна информация.

Нашите тела имат нужда от мазнини. Ние трябва да приемаме мазнини с храната ежедневно. Клетъчната стена на всяка наша клетка е изградена от [холестерол](http://www.ncbi.nlm.nih.gov/pubmedhealth/PMH0058548/). Той е строителният материал, тухлата на клетъчната стена. Холестеролът е наситена мазнина от животински произход. Съдържанието на мазнини в човешкото тяло е 97% наситени и мононенаситени мазнини и само 3% полиненаситени мазнини, от които половината са Омега-3 мастни киселини. Растителните олиа съдържат огромни количества полиненаситени мастни киселини и небалансирано количество [Омега-6 мастни киселини](http://ajcn.nutrition.org/content/83/6/S1483.full.pdf).

Телата ни се нуждаят от правилните мазнини, за да изграждат клетки, за производство на хормони и за усвояването на мастно-разтворимите витамини. Ако им даваме неподходящи (растителни) мазнини, те изграждат дефектни структури.

**Най-големият проблем на растителните мазнини** е, че са нестабилни и лесно се  окисляват. Това предизвиква възпаление и мутация на клетките. Всъщност в клетките на сърцето, именно тези мазнини образуват плаки и причиняват запушване на артериите. Холестеролът е естествена структура за тялото и преминава свободно в кръвотока, а не задръства кръвоносните съдове. Когато такива мазнини се включат в състава на кожните клетки, те могат да доведат до образуването на рак на кожата. Именно по тази причина ракът на кожата често засяга хора, неизлагащи се на слънце или се появява на части от тялото, които винаги са покрити. Друга причина за раковите заболявания е дисбалансът на Омега-3 и Омега-6 мазнини, който трябва да е в съотношение 1:1. Проблемът е отново нестабилни, лесно окисляеми мастни киселини.

При групи животни, хранени с растителни олиа и маргарин са наблюдавани следните ефекти: **намалена способност за учене**; **токсикоза на [черният дроб](http://onlinelibrary.wiley.com/doi/10.1002/hep.20821/abstract)**; **намалена функционалност на [имунната система](http://www.sciencedirect.com/science/article/pii/S009167490502316X)**; **умственото и физическо изоставане** на подрастващите индивиди; увеличаване на **пикочната киселина в кръвта**; непропорционално **увеличаване на мастната тъкан**; **сърдечни заболявания**; **затлъстяване**; **диабет**;  **[рак](http://www.biomedcentral.com/1741-7015/10/50)**.

Знам какъв въпрос ви вълнува сега: **"Колко е безопасната доза от тези храни?"** Според мен, няма безопасно количество, но [изследване](http://www.ncbi.nlm.nih.gov/pubmed/16387724) показва, че количество до 2 чаени лъжички дневно растително олио не носи риск за здравето, ако бъде компенсирано със съответното количество Омега-3. Аз ви призовавам да изключите напълно консумацията на маргарин и растителни олиа, както и на стоките, съдържащи ги (кексове, вафли, бисквити, готови сосове, тестени изделия, шоколад, майонези, чипсове и т.н.)

И за да не се получи дезинформиране, ето списък на здравословните и полезни за тялото ни мазнини, които са с подходящ химичен състав, благоприятен за този в клетките ни.

* **[Кокосово масло](http://www.ncbi.nlm.nih.gov/pubmed/9229205)** (нерафинирано, необезмирисено)

* **[Масло](http://www.ncbi.nlm.nih.gov/pubmed/9229205)**

* **Мас** (свинска, патешки, т.н.)

* Студено пресован, нерафиниран **зехтин** (маслиново масло)

* **Рибено масло** (приема се като хранителна добавка)

* **Каймак** от мляко

* **Сланина**, мазно **месо**

* **Авокадо**

Ето и една таблица, която сравнява хранителните характеристики на много от познатите ни мазнини, включително и човешката кърма. Може да забележите удивителната й еднаквост със свинската мас. Май ще се окаже, че бабите ни наистина знаят повече от нас ;-)

![Състав на мазнините](/images/posts/Fats.jpg)

Растителни мазнини, които могат да се консумират в минимални количества са:

* Орехово масло

* Масло от ленено семе

* Ядки, тахани

Да, правилно забелязвате: **слънчогледовото олио** и шарланът (нерафинирано слънчогледово масло) не присъстват в списъка с позволените мазнини, макар да е най-консумираната мазнина в България. Съдържанието на витамин Е не компенсира непропорционалните количества Омега-6 мазнини. Това е продукт с минимална или дори никаква хранителна стойност за човешкият организъм. Заменете употребата му с масло или мас (или кокосово масло) при топлинната обработка на храната си и със зехтин в салатите и студените ястия. И след време ще ми благодарите!