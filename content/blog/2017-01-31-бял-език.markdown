---
kind: article
title: "Защо езикът ми е бял?"
created_at: 2017-01-31
published: true
comments: true
tags:
--- 
Здравето на цялата храносмилателна система може да се види върху езика. Здравият език е светло розов и е покрит с папили, малки грапави възелчета, които помагат да усещаме вкуса и да сдъвкваме храната.
Побеляването на езика се дължи на задържани по повърхността му хранителни остатъци, бактерии и мъртви клетки.
Ако побеляването е краткотрайно, то най-вероятно е безопасно. Но ако белият налеп се задържи повече от ден, това може да е симптом на инфекция или друго по-сериозно състояние.

![Brush your teeth](/images/posts/brushteeth.jpg)

<!-- more -->

### Най-честите причини
Белият налеп по езика може да се дължи на следните фактори:<br />
- [обезводняване](http://www.bezkaries.com/blog/2017-01-16-%D0%B2%D0%BE%D0%B4%D0%B0/)<br />
- [лоша орална хигиена](http://www.bezkaries.com/blog/2017-01-23-%D0%B2%D1%80%D0%B5%D0%BC%D0%B5-%D0%B7%D0%B0-%D0%BC%D0%B8%D0%B5%D0%BD%D0%B5-%D0%BD%D0%B0-%D0%B7%D1%8A%D0%B1%D0%B8/)<br />
- банална инфекция като простуда или ГРИП<br />
- сухота в устата<br />
- треска<br />
- реакция към някои лекарства, вкл. антибиотици и стероиди<br />
- кандидоза/млечница<br />
- пушене или дъвчене на тютюн<br />
- употреба на алкохол<br />
- пикантна, люта храна<br />
- болести на сърцето при възрастни (сърдечен порок)

Най-честата причина за белият език е дехидратацията. Сухата уста е отлично поле за развитие на бактерии. Също така, ако не почиствате зъбите и езика си всеки ден, се увеличава риска да имате налеп по езика.

Белият език много често е симптом на свръхразвитие на Кандида, гъбичка, която причинява инфекция по цялата храносмилателна система. В устата е по-известна като млечница. В силно инфектираната уста може да се види бял налеп по езика, венците, сливиците, гърлото. Тези бели плаки са много болезнени и често кървят. Освен белият език Кандидозата включва симптоми като хронична умора, гъбични инфекции по кожата и ноктите, мигрена и замъглено съзнание.

Понякога белият налеп не може да бъде отстранен, дори с лечение на противогъбични лекарства. Тогава обикновено се касае за по-сериозно състояние. Много вероятно е да се развива вторична бактериална инфекция. Ако заедно с белият налеп има възпалено гърло, то може да има стрептококова инфекция.
Белият налеп и кървящи венци насочват за периодонтално заболяване.
Системни заболявания като сифилис, ХИВ/СПИН също се свързват със бял налеп по езика, както и автоимунноте заболявания Лихен планус и Болест на Крон.
Пациентите с Левкоплакия, при която папилите нарастват необичайно много и Географският език, при който се появяват петна, подобни на георграфска карта също имат бял налеп.

###Как се лекува белият език?
В Източната медицина един от основните инструменти за диагностика е езикът. Видът на налепа по езика и състоянието на лигавицата в устата са изключително показателни за здравето на цялото тяло.
В западната медицина също могат да се намерят десетки изследвания на пациенти с хронични  заболявания, при които се проследяват промени в състава на налепа по езика, спрямо моментното състояние на болния [1](https://www.ncbi.nlm.nih.gov/pmc/articles/PMC3898367/), [2](https://www.ncbi.nlm.nih.gov/pmc/articles/PMC3852724/), [3](https://www.ncbi.nlm.nih.gov/pmc/articles/PMC3515809/)

###Естествени начини за справяне с белият налеп
1. [Ферментирали храни](http://www.bezkaries.com/blog/2014-10-14-%D1%84%D0%B5%D1%80%D0%BC%D0%B5%D0%BD%D1%82%D0%B8%D1%80%D0%B0%D0%BB%D0%B8-%D1%85%D1%80%D0%B0%D0%BD%D0%B8/) и <a href="http://lifestore.bg/bg/pro10biotik-pro10biotics" target="_blank">пробиотици</a> - небалансираната бактериална флора в червата може да доведе до поява на бял налеп и млечница. Приема на пробиотици като хранителна добавка и под формата на храна помагат в борбата с бактериалните инфекции и Кандида.

2. [Жабуренето с масло](http://www.bezkaries.com/blog/2016-08-03-%D0%B6%D0%B0%D0%B1%D1%83%D1%80%D0%B5%D0%BD%D0%B5-%D1%81-%D0%BC%D0%B0%D1%81%D0%BB%D0%BE/) е едно от най-ефективните средства за поддържане на добра устна хигиена и премахване на болестотворните бактерии, гъбички и токсини. [4](https://www.ncbi.nlm.nih.gov/pubmed/18408265), [5](https://www.ncbi.nlm.nih.gov/pubmed/21911944)

3. Жабурене с морска сол - чистата морска сол има високи антибактериални качества. Жабуренето и гаргари с разтвор на морска сол и вода, премахват бактериите и полират повърхността на езика.

4. Сокът от Алое Вера има антибактериални свойства, но съдържа и голямо количество ензими, които помагат да се излющят мъртвите клетки и промотират появата на нови, здрави клетки на повърхността.

5. Колоидното сребро е с доказана ефективност към над 650 патогенни за човека бактерии, вируси и гъбички. За да премахнете белият налеп по езика можете да жабурите устата си с равни части колоидно сребро и вода за 5 минути, два пъти на ден.

6. [Чесънът](http://www.bezkaries.com/blog/2014-09-14-%D1%87%D0%B5%D1%81%D1%8A%D0%BD/) е супер ефективно средство срещу гъбични инфекции.

7. <a href="http://www.ekomama.net/kobashi-eterichno-maslo-ot-rigan.html" target="_blank">Етеричното масло от риган</a> има антивирусни, антибактериални, антигъбични, антипаразитни и противовъзпалителни свойства. С други думи, то е природен антибиотик, който успешно ще ви помогне в борбата с Кандидозата и пародонталните заболявания.

8. Почистване на езика със специален уред или обикновенна домакинска лъжица. Механичното отстраняване на белият налеп е важна стъпка за поддържане на добра орална хигиена. Над 80% от бактериите в устата живеят в езика, а при хранене попадат и в долните части на храносмилателната система.



###Информацията на кратко, за тези на които не им се чете всичко
- Ако езикът ви е бял, това означава, че по него има налеп от хранителни остатъци, бактерии и мъртви клетки, задържани между възпалените папили.
- Белият налеп обикновенно е безвреден и се задържа за кратко. Най-чести причини са лошата орална хигиена и свръхпопулация на Кандида, но може да има и по-сериозни причини.
- Белият налеп е симптом, че нещо не е наред с тялото. За щастие има натурални методи, с които може да се повлияе на този проблем. Пробиотиците, жабуренето с масло, разтврор на морска сол, колоидно сребро или масло от риган са лесни и много ефективни средства.

Качествени етерични масла можете да намерите в магазин <a href="http://www.ekomama.net" target="_blank">ЕкоМАМА</a>, а пробиотик можете да купите от <a href="http://lifestore.bg/bg" target="_blank">LifeStore</a>. При пазаруването в тези магазини използвайте код за намаление BEZKARIES , ако желаете 5% отстъпка.