---
kind: article
title: "Нека децата да растат"
created_at: 2020-09-04
published: true
comments: true
tags:
--- 
В днешната култура, хората сме свикнали да получаваме резултати бързо, включително децата да имат прави зъби и правилна захапка възможно най-рано.
В моята практика съм виждала деца с брекети (фиксирани зъбни шини) още на 6 години. Но темата не е за това днес. Това, върху което искам да насоча вниманието Ви е че фокусът в детска възраст трябва да е правилният растеж и развитие. Не само на зъбите, челюстите и лицето, но и на целият скелет.

![миофункционална терапия](/images/posts/myofunctionaltherapy1.jpg)

Когато децата все още растат, а това се случва до 18г. за момичетата и до 21г. за момчетата, техните челюсти растат, така че да осигурят достатъчно място за всички зъби, както и широки и свободни дихателни пътища.

![горна челюст и дихателни пътища](/images/posts/maxillaandairways.jpg)
Горната челюст, на която се намират горните зъби е основа на дихателните пътища

Ако по някаква причина този растеж е блокиран, тогава захапката и дишането могат да бъдат компрометирани, така че се увеличава риска от различни здравословни проблеми (hello, сънна апнея).

###Функцията определя формата
Езикът се състои от 8 мускулa и e един от най-силните органи в тялото. Чрез лекият, но постоянен натиск който оказва върху горната челюст той осигурява нейното необходимо разширение и развитие. Правилната позиция на езика, която бебетата-кърмачета заучават съвсем естветсвено, е когато тялото му е разстелено напълно по небцето от върха до самият му край. Когато това не е така и само част от него е горе на небцето или дори целият е паднал на пода на устата, тогава става въпрос за нефункционална позиция на езика. Защо е нефункционална? Защото не осигурява растежа и развитието на челюстите и дихателните пътища. Позицията на езика, заедно с дишането през носа, затворените устни, правилно дъвчене и преглъщане са най-важните функции, които осигуряват правилният растеж и развитие на цялата лицево-челюстна област. Те са и фокусът на миофункционалната терапия.

###Миофункционална терапия
Това е лечение, базирано на комплекс от упражнения които да възстановят правилната функция на мускулите в лицево-челюстната област и свързаните с тях състояния и симптоми на лицето, устата и челюстите. Най-просто казано ако забележите че детето Ви стои с отворена уста (дори и да не диша през нея) това е сигурен знак че то се нуждае от миофункционална терапия.
Лицата, челюстите и зъбите на децата се променят с изумителна скорост. За това най-доброто време да се започне с подобряване на функционалността на мускулите (начина по който работят) е във времето на активен растеж. Но въпреки това, дори и в по-късни етапи, включително и при започнало ортодонтско лечение децата, миофункционалната терапия може значително да подобри вида и формата на челюстите и зъбите.


###Миофункционална ортодонтия в ранна детска възраст
Ортодонтите знаят какъв трън в четирибуквието може да бъде езикът. Има редица "устройства" които да блокират неговото въздействие, така че зъбите да се подреждат по начина по който искат. Но какво се случва един слънчев ден след като апарата се махне? Езикът отново заема бойна готовност и почва да оформя нещата, така както си знае и може. Затова една нова тенденция навлиза все по-услешно в съвремнната дентална медицина - миофункционалната ортодонтия. Това са системи, които използват апарати, заедно с комплект от миофункционални упражнения така че да "научат" лицевите мускули да поддържат зъбите и захапката в правилна позиция.
Повечето системи имат базови програми, които са унифицирани, но най-добрите резултати, както винаги се постигат с персонализиран план на лечение, спрямо индивидуалните симптоми и физиологични, психологически и поведенчески особености на детето.

![миофункционална терапия](/images/posts/myomunchee.jpg)

###А подходящо ли е за възрастни?
Категорично ДА! Когато работя с деца, аз им помагам да предотвратят бъдещи проблеми към които в момента са предразположени по една или друга причина. Но за възрастните миофункционалната терапия помага да се коригират симптомите, които те изпитват от нефункционалните си навици. Често тези симптоми могат да се изявят като хронично стискане и скърцане със зъби, което води до чувствителност на зъбите, зъбно изтриване, множество кариеси в областта на зъбните шийки, оголване на зъбите. Проблеми с мускулатурата в областта на шията и раменете; главоболие и мигрена; проблеми с дишането и сънна апнея.

