---
kind: article
title: "Най-модерната суперхрана"
created_at: 2016-05-04
published: true
comments: true
tags:
--- 
Свикнали сме да свързваме недохранването със случайни снимки на слабички дечица от негроидната раса, с изпъкнали кореми и тънки ръчички и крачета. Но уви, недохранването днес е все по-често срещано навсякъде по света, но някъде е маскирано като свръх-тегло, другаде като диабет, понякога като репродуктивни проблеми, високо кръвно налягане и дори като психично заболяване. Разликата е, че в Европа, Северна Америка и Азия, хората не страдат от липса на калории, а от липса на минерали в храната. 

###Чували ли сте за заболяването Геофагия? 
В Международната Класификация на Болестите се описва като психично заболяване, в което хора имат желание да ядат не-храни като пепел от цигара, мазилка или пясък.

<!-- more -->

Група студенти от Тъфтс юнивърсити в Бостън, САЩ правят задълбочено проучване на хора от племена в Африка, животни и птици. От него става ясно, че яденето на прах или глина е съвсем обичайно за много от тях. Например в много от гладуващите страни желанието за ядене на кал и почва се тълкува като знак за наличие на бременност. Аборигени и други нецивилизовани народи готвят картофите с почвата и калта по тях, защото както е всеизвестно картофите съдържат токсина соланин. Минералите от почвата която добавят, служат като противоотрова. 


При свободно дивите и отглежданите животни, желанието за ядене на не-храни нараства, при смяна на сезоните и с настъпването на старческият период.
Животните и птиците живеещи на високо, ядат почва, от която телата им синтезират желязо. Това умножава кръвните им телца и им позволява да дишат разредения въздух на височини над 2000м. Слоновете, горилите и прилепите ядат глина. 

Разбира се безопасността е на първо място и днес не можем да ядем пръст от градинката пред блока. В градските пространства почвата е изключително токсична, защото съдържа огромни количества арсен и други тежки метали, заради автомобилните газове. Също така е богата на вируси, бактерии, ларви и други биологични отрови.

###Още за недохранването в икономически развитите страни
Но да се задълбочим още малко. В други проучвания по темата става ясно, че има още много симптоми, свързани с недоимъка на минерали в храната. Например киселини в стомаха и хранопровода; чести оригвания; подуване в стомаха; газове; гадене подобно на това, по време на бременност; множество кариеси; суха кожа, суха и нацепена коса и чупливи нокти; необясними промени в месечният цикъл; алергии; автоимунни заболявания; неистово желание за определени храни като тахан, ядки и семена; или дори желание за ядене на пясък или почва, то определено ви липсват минерали. 

###А какво все пак има в почвата, което толкова много ни липсва в храната?

Калций, Магнезий, Калий, Желязо, Фосфор, Азот, Сяра. Всички или част от тези микроелементи са необходими за поддържане на живота на хората, животните, птиците, насекомите и растенията. Също така т.нар. Soil based bacteria, които представляват полезни пробиотични бактерии.

###Какво е решението на този проблем? 
За щастие живеем във време, в което можем да си поръчаме буркан с почва от Перу или сол от Хималаите. Но също така можем да си отглеждаме част от храната сами или да купуваме от фермери храна, отглеждана в плодородна почва. На пазара се предлагат и различни добавки и комбинации от витамини и минерали. С други думи: когато причините са ясни, решение има. 