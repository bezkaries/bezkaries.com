---
kind: article
title: "Как да се преборите с лошият дъх или неприятна телесна миризма?"
created_at: 2015-01-21 
published: true
comments: true
tags:
categories:
- Здраве
- Красота
- Хранене
---
Нищо не може да убие разговор, среща или парти по-бързо от това събеседникът да има лош дъх или неприятна телесна миризма. Ами ако това се случва на теб? Неприятно, но има решение.

Как да разбереш, че имаш лош дъх? Ако долавяш това постоянно, значи и другите го усещат. Ако се съмняваш - наслюнчи/оближи част от дланта си. След като изсъхне за около 20-30 секунди помириши мястото. Вече знаеш.

Как да разбереш, че имаш неприятна телесна миризма? След бягане, тежка тренировка или друго физическо усилие е ясно. Лесно е - помиришете дрехите си, но направете пауза след като ги съблечете: изкъпете се, облечете чисти дрехи и се върнете към тези, които са вече носени.

Какво да направиш, за да премахнеш отблъскващите миризми? Ето пет лесни и полезни съвета. Те разбира са допълнителни мерки, след като се поддържа едно добро ниво на лична хигиена: ежедневно измиване на тялото, както и почистване на устната кухина и зъбите с четка, паста и зъбен конец.<br />
![Лош дъх](/images/posts/Smell.jpg){:width="350px"}<br />


1. Яж ферментирали храни - проучвания доказват, че лошият дъх често се дължи на дисбаланс в чревната флора. Т.е. лошите бактерии преобладават над добрите. За да възстановиш благоприятните условия за живот на полезните чревни бактерии увеличи приема на ферментирали храни.
Яж [естествено ферментирала храна](/blog/2014-10-14-%D1%84%D0%B5%D1%80%D0%BC%D0%B5%D0%BD%D1%82%D0%B8%D1%80%D0%B0%D0%BB%D0%B8-%D1%85%D1%80%D0%B0%D0%BD%D0%B8/) в малко количество ежедневно: кисело мляко, кисело зеле, айран, кефир, комбуча. Зеленият чай е богат на полифеноли, които също имат добро влияние върху микроорганизмите в червата.

2. Увеличи храната със съдържание на хлорофил - Въпреки, че животинските храни са изключително богати на лесно усвоими протеини, минерали, витамини и полезни мазнини не бива да забравяш за зеленчуците. Особено зелените зеленчуци! Те трябва да са част от всяко твое хранене.
Хлорофилът е зелен пигмент, който се съдържа във водораслите и зелените растения. Неговата роля е да абсорбира слънчевата светлина и да я трансформира в енергия. Зеленолистните зеленчуци са заредени с голямо количество хлорофил, който е естествен антиоксидант и помага в борбата с лошият дъх и неприятна телесна миризма. 
Спанакът и магданозът са на първите места по съдържание на хлорофил (24mg и 19mg за половин порция. Китайско зеле, зелен боб, броколи, аспержи и тиквички също са чудесен избор. 

3. Консумирай "охлаждащи" храни. Според Древната Китайска Медицина, излишната топлина води до лош дъх, гнилостна миризма от стомаха и акумулация на мукус в цялата храносмилателна система. "Затоплящите" храни са протеиновите храни и зърнените култури. "Охлаждащите" са зелени зеленчуци и подове като круши, ябълки, пъпеш, диня. Както знаеш от [тук](/blog/2014-08-24-%D0%BF%D1%8A%D0%BB%D0%BD%D0%BE%D0%B7%D1%8A%D1%80%D0%BD%D0%B5%D1%81%D1%82-%D1%85%D0%BB%D1%8F%D0%B1/) зърнените храни и пшеницата не са най-полезната храна, така че ето още една причина да редуцираш употребата им.

4. Използвай естествени антибактериални средства. За лошият дъх полезни са гаргари с вода, обогатена с етерично масло от чаено дърво и мента. Маслото от чаено дърво има противовъзпалително и антибактериално действие, а ментовото масло ароматизира и освежава. В малко вода се капват по 1-2 капки от маслата и се жабури за 30 секунди. За тялото пробвай етерично масло от чаено дърво и лавандула. Те се смесват в базово масло (кокосово, бадемово) и се нанасят на кожата. Те са естествени антимикробни средства и убиват бактериите, като в същото време ароматизират кожата приятно.

5. Редуцирай стреса. За да елиминираш ефективно неприятните миризми, трябва да намериш причината за тях. Нерядко това може да е високото ниво на стрес. Апокринните потни жлези освобождават съдържанието си в моменти на стрес, психически и физически. Безмирисната, мазна субстанция, която се отделя реагира с бактериите по кожата и причинява неприятната миризма.
Ако често имаш дълги и тежки работни дни, много крайни срокове и други ангажименти, опитай се да повлияеш на нервната система като за две седмици изключиш (или поне редуцираш до минимум) кафето, елиминираш енергийните напитки от менюто си, увеличиш времето за сън и дори да включиш дихателни упражнения и йога. [Ето](/blog/2014-06-29-%D1%81%D1%82%D1%80%D0%B5%D1%81%D1%8A%D1%82/) още съвети за контролиране на стреса.

Ако днешната статия ти е харесала, може да я споделиш с приятелите си с бутоните отдолу.

