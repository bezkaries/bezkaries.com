---
kind: article
title: "Защо домашните животни имат проблеми със зъбите?"
created_at: 2019-01-15
published: true
comments: true
tags:
--- 
Няма спор, че всички обичаме домашните си любимци. Но да вземеш в дома си и да се грижиш за животно е свързано с много отговорности и задължения, за да осигуриш добър и качествен живот на своя питомник. Ветеринарите потвърждават, че днес домашните кучета и котки развиват дентални заболявания, повече от когато и да било. Зъбен камък, възпаление на венците и кариеси са диагнози, които водят до загуба на зъби и влошаване на цялото здраве на животното. Интересен факт е, че дивите животни рядко или никога не развиват подобни проблеми.

###Защо нашите домашни животни страдат от тези нови, животозастрашаващи заболявания?

![проблеми със зъбите на домашните животни](/images/posts/cat-dog-teeth.jpg)

<!-- more -->

Животните, които обитават естествената си среда добре знаят как да подбират храната, която им е нужна за да оцеляват и да раждат и изхранват малките си. Котките са изключително месоядни животни, а кучетата - предимно месоядни.
Ако погледнете състава на съвременната комерсиално произвеждана храна за животни ще откриете че съдържа нетипични за животните храни като зърнени, растителни мазнини, химически подобрители, овкусители, ароматизатори и т.н. Това е "храната" за нашите обичани животни. Когато на котките и кучетата се дава подобна нетипична за вида им храна, тяхната имунна система започва да не работи ефикасно. Така те стават по-податливи на инфекции и различни хронични заболявания. Денталните заболявания са едно от тези състояния. Те са животозастрашаващи, защото липсата на зъби при котката или кучето може да коства живота му.

Ние хората живеем по същият начин, както живеят нашите домашни животни днес. Консумираме храна, която компрометира имунитета ни, уврежда стомаха и червата ни, [разболява зъбите ни](http://www.bezkaries.com/blog/2017-03-13-ден-на-оралното-здраве-българия/). 

###Котките на д-р Потинджър
Д-р Потинджър, учен и лекар работил по времето на [Д-р Уестън Прайс](http://www.bezkaries.com/blog/2014-02-27-храни-за-здрави-зъби-част-1/) прави редица експерименти и изследва храненето при няколко поколения домашни котки. Неговите открития променят научните постулати относно влиянието на храненето върху здравето и репродуктивността на организмите.
Експериментът се състоял в следното: една част от котките били хранени с качествена, прясна, непреработена храна (сурово мляко, месо и дроб), а другите групи котки получавали различен процент сготвена, преработена или рафинирана храна. Резултатите от различната диета не били впечатляващи при първите поколения котки. Но истинският ефект от начина на хранене станал много осезаем в следващите няколко поколения. Най-сериозни промени се откривали в скелета и зъбите, както и в репродуктивните способности: черепите на котките започнали да стават все по-малки, с малки и тесни челюсти, липсвали зародиши на зъби, а наличните били дребни и лесно чупливи; голяма част от тези котки били стерилни, а друга част имали поколения с по-малко на брой малки или малки с вродени дефекти. Но експериментът не спрял дотук. След като д-р Потинджър ревизирал резултатите от нетипичната диета, на група от тези котки започнал да дава питателна сурова котешка храна. Тогава установил, че са необходими цели четири поколения, за да се възстановят функциите на животните до нормалните.
Учените днес използват [резултатите от този експеримент](https://www.amazon.com/Pottengers-Cats-Francis-Marion-Pottenger/dp/0916764060) в контекста на човешкото хранене, но дори да оставим това на страна е повече от ясно, че нетипичната за един вид храна води до влошaване на здравето и качеството му на живот.


###Какво е решението?
Котките и кучетата имат нужда от сурова храна - котките изцяло месна, а кучетата с преобладаващо съдържание на месо. За такава храна е пригодена храносмилателната им система. За разлика от тях, ние хората сме изключително адаптивни и истински омнивори (можем да набавяме нужните ни хранителни вещества както от животински, така и от раситетелни храни или такива с минерален произход, бактерии, гъби, алги).
Но все пак има нещо общо между човешкото хранене и храненето на животните: никой вид, включително и човека няма ползи от консумирането на изкустени, преработени и химически произведени съставки, добавяни в храната.
Защо нашите домашни любимци имат проблеми със зъбите? Защото храната, която им даваме не е здравословна за техният организъм. Решението е да премахнете "котешкият и кучешкият джънк" и ако сте се посветили на това да отгледате животно, да започнете да му давате подходяща храна.


