---
title: Моята мисия | BezKaries.com
layout: info
body_class: about
---

# Моята мисия

* TOC
{:toc}

Бъди промяната, която искаш да видиш в света - Махатма Ганди - това мото винаги ме е водило в делата ми, били житейски или професионални.

Интереса ми към профилактиката започна още през годините в Университета. Когато в упражненията по Детска стоматология трябваше да лекуваме кариеси чрез познатата методика изпиляване на кариеса и запълване на зъба с пластичен материал, аз усещах че пропускам нещо, че нещо липсва.

Когато по-късно започнах своя практика почти отказвах да работя с деца, тъй като не се чувствах комфортно да причинявам страдание на малките си пациенти. Знаех, че този силен стрес се дължи на високата реактивност на организма, но именно тя може да се използва, за да провокира тялото да подпомогне самолечението си.

През последните 10 години натрупах знания за това как влияе храната, стреса и околната среда върху генетичния фонд на човека и парченцата от пъзела започнаха да се нареждат. Разбрах, че най-важното нещо след като излекуваш някого е да го научиш как да не допуска заболяването отново. А още по-ценно е да дадеш напътствия на човека как изобщо да не стига до състояние на болест.

В съвременното зъболечение се обръща внимание на профилактиката със синтетични средства (флуорни и хлорни съединения) и тя наистина работи. Аз вярвам, че трябва да има алтернатива и я предлагам на моите пациенти. След отлични резултати и при деца, и при възрастни аз насочих практиката си само към профилактика и лечение на кариес чрез неинвазивни методи и естествени средства. Всички методи и средства, които използвам за реминерализация на зъбите са научно доказани и съобразени с принципите на съвременната медицина. 

Моята мисия е да споделя всичко, което знам за това как човек може сам да повлияе положително върху здравето на зъбите, устата и дори целият си организъм. 
