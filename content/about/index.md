---
title: Кой стои зад bezkaries.com? | BezKaries.com
layout: info
body_class: about
---
# Кой стои зад bezkaries.com?

"Бъди промяната, която искаш да видиш в света" Махатма Ганди<br /> 
Tова мото винаги ме води в делата ми, били житейски или професионални.

Казвам се Радосвета Симеонова и съм зъболекар. Завършила съм висшето си образование в Медицински Университет - София 2004-2010, специалност дентална медицина.

Интереса ми към профилактиката започна още през годините в Университета. Когато в упражненията по Детска стоматология трябваше да лекуваме кариеси чрез познатата методика изпиляване на кариеса и запълване на зъба с пластичен материал, аз усещах че пропускам нещо, че нещо липсва. Когато по-късно започнах своя практика почти отказвах да работя с деца. Причината беше, че не се чувствах комфортно да причинявам страдание на малките си пациенти. Знаех, че този силен стрес, който те изпитват се дължи на високата реактивност на детският организъм. Това ме провокира да потърся нови начини за лечение на зъбите, които подпомагат тялото да се самолекува.

През последните 10 години натрупах знания за това как влияе храната, стреса и околната среда върху генетичния фонд на човека и парченцата от пъзела започнаха да се нареждат. Разбрах, че най-важното нещо след като излекуваш някого е да го научиш как да не допуска заболяването отново. А още по-ценно е да дадеш напътствия на човека как изобщо да не стига до състояние на болест.

От 2010г. имам частна практика в гр. Варна, а от края на 2015г. започнах работа и като Онлайн консултант по въпроси, свързани със здравето на зъбите и устата. 
Вярвам, че здравето е лична отговорност на всеки човек. Затова ежедневно помагам на хората да се грижат за него, като споделям своите знания. За целта успешно комбинирам научната информация, получена в университета със своята любов към здравословното хранене и цялостен подход към здравето.

Моята мисия е да помагам на хората да подобрят зъбите си и цялото си здраве. Знам, че всеки от нас има силата да промени бъдещето си, благодарение на изборите, които прави. Аз имам честта да помагам на много хора да правят по-добри избори за здравето си. Това, мисля, трябва да е призванието на всеки лекар.

В личен план имам щастието да съм майка на малко момиченце. В свободното си време обичам да карам колело, а най-добре си почивам в планината.

![drrsimeonova](/images/rsimeonova.jpg)

![diploma](/images/diploma.jpg){: width=200px}




