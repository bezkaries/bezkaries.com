---
title: Кой стои зад bezkaries.com? | BezKaries.com
layout: info
body_class: about
---
# Кой стои зад bezkaries.com?

**Бъди промяната, която искаш да видиш в света**<br />  Махатма Ганди<br /> 

Казвам се Радосвета Симеонова и съм зъболекар. Завършила съм висшето си образование в Медицински Университет - София 2004-2010, специалност Дентална медицина. Редовен член на Български Зъболекарски Съюз, УИН 030000596 Преминала съм обучение по хомеопатия към ЦОРХ България, курс по Традицинонна Китайска Медицина към Източния център на Мединински университет Варна и съм сертифициран специалист по хранене към Funcional Nutrition Lab, USA.

През последните 10 години натрупах знания за това как влияе храната, стреса и околната среда върху генетичния фонд на човека. Разбрах, че най-важното нещо след като излекуваш някого е да го научиш как да не допуска заболяването отново. А още по-ценно е да дадеш напътствия на човека как изобщо да не стига до състояние на болест.

От 2010г. имам частна практика в гр. Варна, а от края на 2015г. започнах работа и като Онлайн консултант по въпроси, свързани със здравето на зъбите и устата. 
Вярвам, че здравето е лична отговорност на всеки човек. Затова ежедневно помагам на хората да се погрижат за себе си, като споделям своите знания. За целта успешно комбинирам научната информация, получена в университета и съвременни достоверни източници със своята любов към здравословното хранене и цялостен подход към здравето.

Моята мисия е да помагам на хората да подобрят зъбите си и цялото си здраве. Знам, че всеки от нас има силата да промени бъдещето си, благодарение на изборите, които прави. Аз имам честта да помагам на много хора да правят по-добри избори за здравето си. Това, мисля, трябва да е призванието на всеки лекар.

В личен план имам щастието да съм майка на малко момиченце. Свободното си време обичам да прекарвам в градината ни или сред природата.

![drrsimeonova](/images/rsimeonova.jpg)

![diploma](/images/diploma.jpg){: width=200px}




