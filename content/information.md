---
title: За денталната профилактика | BezKaries.com
layout: info
---

###Какво представлява функционалната медицина и реминерализиращо лечение?

* TOC
{:toc}

Функционалната медицина използва индивидуален подход, който достига до корена на проблема, а не третира само симптомите на болестта. С помощта на съвременни медицински изследвания се откриват биохимичните дисбаланси и хранителни непоносимости, които са довели до влошаване на здравето.<br />

###Какво включва реминерализиращото лечение?

Реминерализиращото лечение може да включва както препоръки за хранене и хранителни добавки или лекарства, така и промени в начина на живот и обичайни навици. Комбинацията от конвенционални и алтернативни практики е индивидуална за всеки пациент, но със сигурност лечението ще бъде внимателно подбрано, така че да се възстанови балансът на тялото по естествен, неагресивен начин.<br />

###Какво не е реминерализиращото лечение?

Реминерализиращото лечение не може да замести стандратното лечение на зъбите. В случаите, когато пациентът има активни болестни процеси по зъбите и устата, е необходимо да посети дентален лекар, който да предотврати последващи усложнения чрез лечение на зъбите и венците по конвенционален метод.

###Кой може да има полза от реминерализиращото лечение?

- Бебета и деца с поставена диагноза Кариес на ранното детство, Хипоплазия на емайла, Хипоминерализация на зъбите, Биберонен кариес

- Деца и възрастни, страдащи от множество кариеси, които биват лекувани, но се появяват отново и отново по зъбите. <br />

- Хора, които имат възпаление на венците, създаващо неприятни усещания като чувствителни зъби, кървящи венци, подвижни зъби, лош дъх, налеп по езика или пациенти, диагностицирани с Гингивит, Пародонтит или Пародонтоза. <br />

- Тези, които се радват на естествено здрави зъби и искат кариесите и възпалението на венците никога да не стават част от живота на близките им и на тях самите.<br />

###Как е възможно да се проведе лечение на зъбите ми, без да бъда прегледан на зъболекарския стол?

Д-р Симеонова разполага с напълно обурудван дентален кабинет, който се намира в гр. Варна. В него тя извършва стандартни зъболекарски прегледи, но бебета и малки деца се преглеждат в по-специална, спокойна обстановка и не се настаняват на зъболекарския стол. Когато работи дистанционно, Д-р Симеонова **винаги** работи с екип  от лекари, който включва личният дентален лекар на пациента и/или други специалисти (общопрактикуващ личен лекар, лекар-хомеопат или друг специалист).

###Има ли други специалисти, които работят по подобен начин?

Новите подходи в медицината (функционална, интегративна медицина) навлизат все по-широко, най-вече заради добрите резултати които лекарите и пациентите имат. 
Телемедицината или диастанционното лекуване става все по-достъпна и качествена услуга, с развитието на новите технологии. Българските пациенти вече имат възможността да се свържат с много лекари от страната и чужбина бързо и лесно, в удобството на своя дом чрез различни медицински сайтове и платформи. [BezKaries](https://bezkaries.com) е един от първите сайтове в страната, който предоставя телемедицински услуги.

###Защо да избера да се лекувам по този начин?

Лекарят, практикуващ функционална медицина ще посвети толкова време, колкото е необходимо, за да разбере всички вътрешни и външни взаимодействия и фактори, които могат да засегнат дългосрочното здраве на пациента. В центъра на лечението е човекът, с неговите специфични особености, а не група симптоми или конкретна диагноза. По този начин функционалната медицина е най-съвременният метод за лечение на хронични заболявания, обединяващ стандартни медицински практики, алтернативни лечебни методи и психологически подходи. 


###Каква е цената на реминерализиращото лечение спрямо традицинното зъболечение?

Индивидуалният профилактичен план може да намали неколкократно разходите за стандартно лечение на зъбите, като минимизира нуждата от болезнени и скъпи процедури.

###Мога ли да комбинирам стандартното лечение с пломби, с реминерализиращо лечение?

Стандартното зъболечение може да се комбинира с реминерализиращите профилактични грижи. В такива случаи стандартното лечение е много по-успешно, защото пациентът се научава как да пази здравето си и какво да избягва, за да не се налага повторно лечение с пломби или коронки. Комбинирани двата лечебни метода създават здрава и красива усмивка за цял живот.

###Какви ползи мога да очаквам от лечението?

Едно от най-важните условия за успешно реминерализиращо лечение е силната мотивация на пациента. Когато тя е на лице, спазването на препоръките е лесно и резултатите са видими още след първите седмици на прилагането им. Освен положителни промени в зъбите и венците, можете да усетите подобрение в общото здравословно състояние, ниво на енергия и повишена имунна защита.

