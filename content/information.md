---
title: За денталната профилактика | BezKaries.com
layout: info
---

#  За денталната профилактика

Съвременният човек се налага да бъде добре информиран по въпросите, свързани със здравето му.

* TOC
{:toc}

##Кариес 101

Замислялили ли сте се какво представлява кариеса? Предполагам, че много от вас имат някаква идея, че е дупка, в която живеят различни микроорганизми и се хранят с попаднали в дупката трохички шоколад. Всъщност не сте далеч от истината, но не сте и много близо. Четете нататък.

Кариесът е заболяване, което е разпространено в световен мащаб. Всеки човек, който има зъби, има и кариес. Но трябва да се знае нещо много важно:
Кариесът е два вида - активен и спрял. Много от вас сигурно за пръв път чуват този феномен - спрял (арестед, от англ. arrested) кариес. Какви са разликите между двата? - сигурно се чудите сега.

Активният кариес е този с дупката, пълна с гладни бактерии. Те се хранят със захар (общо понятие за храна, която използват микроорганизмите; да не се разбира само бяла, кристална захар), освобождават киселини и разяждат зъбните тъкани.
Спрелият кариес някога е бил активен, но нещо се е променило и е спрял да "дълбае" зъба. Например храната за микроорганизмите е намаляла, толкова, че те са се изселили или умрели.


##Защита от кариес

Ето съвсем на кратко  науката, която стои зад понятието кариес:  

Реминерализацията и деминерализацията са процеси, които са взаимосвързани и се осъществяват в емайла на зъбите. Те са като бодърстването и съня, като приливите и отливите. Те се случват неизбежно при хранене, прием на течности и др. 

Деминерализацията представлява разтваряне на  зъбният емайл в течната среда на устата. Реминерализацията е заздравяването на емайла. При деминерализацията се освобождават молекули, а при реминерализацията се възстановяват по местста си. Нещо като тухлена стена, от която падат случайни тухли (деминерализация) или биват връщани по местата им (реминерализация).
Най-важното условие един зъб да има активен кариес е да има дисбаланс между тях, като деминерализацията преобладава. Т.е. здравето на зъбите е динамично равновесие, а не статично състояние.


##Възстановяване

Какво е нужно да има баланс между деминерализацията (образуването на кариес) и реминерализацията (състояние, в което не се разтваря зъбен емайл и не се образува кариес)?

1. Контролирана околна среда, което включва **достатъчно количество слюнка**, която има **подходящо pH**
2. Повече **полезни бактерии**, които не причиняват кариес, спрямо бактериите, които причиняват кариес.
3. Силен и устойчив зъб, със **здрав емайл**.
Когато има баланс между горните три фактора, то срещу деминерализацията има адекватно действаща реминерализация и състоянието на здраве се запазва. 

За да имате устойчиви на кариес зъби, трябва трите фактора слюнка-бактерии-устойчив емайл да бъдат в определени граници, нормални за човешкото тяло. 


##Без синтетични средства

Само чрез познаване и контролиране на естествените механизми за защита срещу кариес можете да постигнете здрави зъби. Например:

1. Слюнката обгръща всеки зъб и облива всяка част и място в устата. Когато киселинността на слюнката достигне стойност 5.5 (т.нар. критично pH) или по-ниска, молекули от емайла на зъба започват да се разтварят в нея. pH 5.5 е нормална стойност за някои части на човешкито тяло като кожата например, но не и във устата.<br />
За да се спре разтварянето на емайла трябва да се повиши pH, т.е. средата да се алкализира. Това лесно се постига като увеличим количеството на стимулирана слюнка, например като сдъвчем една дъвка без захар.

2. Стрептококите мутанти (Streptococcus mutans) са набедени за най-големият виновник за кариеса. И те наистина присъстват винаги там където има кариес. Но когато има пожар, винаги има и пожарникари. Значи ли, че те са причина за пожара? Не, не значи. 
Бактериите, които са в устата са стотици видове. Всички те живеят в симбиоза, т.е. в равновесие едни с други. Когато Стрептококите Мутанти доминират над другите видове се **увеличава риска** за развитие на кариес.

3. Най-комплексният фактор е здравият и устойчив зъб. Това е така, защото здравината на зъба се определя от цялостното здраве на организма; от баланса в процесите, които се осъществят във всяка клетка; от хормоните и ензимите, които контролират клетъчните процеси, т.е. здравето на зъба идва от вътре навън. 

Например ниски нива на вит.Д в кръвта могат да нарушат обмяната на Калция. Той е основен градивен елемент в зъбният емайл. Тези нарушения не позволяват Калцият да се върне обратно в емайла, когато условията за реминерализация са подходящи.


## Подобрете здравето си

Днес науката е постигнала изключителен напредък в лечението на кариеса. Време е да положим усилия и да спрем заболяването още преди да се е появило. Сега можете да защитите себе си и децата си от появата на кариес с напълно естествени методи, безболезнено и без нужда от механична намеса със зъболекарска машинка. 

Профилактиката и неоперативното лечение на кариес използват методи и средства, които стимулират естествените защитни сили на тялото. Цели се подобряване на цялостното здраве, чрез което се въздейства върху устойчивостта на зъбите срещу кариес. Стъпка по стъпка вие можете да постигнете нужният баланс за поддържане на вашето здраве.


## Без болка

Знаете ли, че страхът от зъболекар и стресът от болката по време на процедурите могат да са по-вредни от самият кариес? 

Страхът и болката вървят ръка за ръка с посещението в зъболекарският кабинет. Но това може да се промени, ако имате доверие на вашият стоматолог. Когато той търпеливо отговори на всички ваши притеснения и въпроси, вие ще сте уверени, че ще получите най-подходящото лечение за вашите зъби. 

Нерядко кариесите могат да се лекуват без оперативна намеса (без нужда от пробиване на зъба и запълване с пломба) и вие ще получите насоки за това, ако имате мотивация да работите в тази посока, заедно с вашият доверен зъболекар. С упоритост и постоянство, вие можете да имате естествено здрави зъби, без болка и стрес.
